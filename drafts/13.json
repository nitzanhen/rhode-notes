{
  "id": "13",
  "name": "ארגודית שאלה 4",
  "body": "נתון המשפט הבא $(*)$: תהי $(X,\\mu,T)$ מערכת ארגודית ו-$k\\in \\NN$. אז לכל $A\\subseteq X$ ממידה חיובית, הגבול\n$$\\lim_{N\\to \\infty}\\frac{1}{N}\\sum_{n=0}^{N-1}{\\mu(A\\cap T^{-n}A\\cap...\\cap T^{-kn}A)}$$\nקיים וחיובי.\n**מ.ש.ל.** לכל $k$ ולכל $\\eeps$ קיים $N(\\eeps)$ כך שלכל $N\\ge N(\\eeps)$ ולכל קבוצה $S\\subseteq \\set{1,...,N}$ עם $|S|>\\eeps N$, יש $a,d\\neq 0$ כך ש-$a,a+d,...,a+kd\\in S$ (דהיינו, $S$ מכילה סדרה חשבונית באורך $k+1$).\n_הוכחה._ לאורך כל השאלה, נסמן $[n]:=\\set{1,...,n}$. \nעבור $k=1$ המשפט מתקיים באופן טריוויאלי:  לכל $N\\ge \\frac{2}{\\eeps}$, $S\\subseteq [N]$, $|S|\\gt \\eeps N\\ge 2$ אומר שיש ב-$S$ לפחות שני איברים, וזו סדרה חשבונית באורך $2$. לכן נניח ש-$k\\ge 2$.\n\nמהמשפט $(*)$ נובע המשפט הבא (שאותו אני מכיר בשם משפט Szemerédi) – תהי $E\\subseteq \\NN$ עם צפיפות עליונה\n$$\\delta:=d^*(E)=\\limsup_{n\\to\\infty}\\frac{|E\\cap[0,n)|}{n}>0$$\nחיובית, אז $E$ מכילה סדרה חשבונית מכל אורך: אכן, מעקרון ההתאמה של פורסטנברג יש משמ\"ה $\\mathbf{X}=(X,\\CB,\\mu,T)$ וקבוצה $A$ ממידה חיובית כך ש-$\\mu(A\\cap A^{n_1}\\cap...\\cap A^{n_\\ell})>0$ גורר $E\\cap (E-n_1)\\cap ...\\cap (E-n_\\ell)\\neq \\phi$.\nאבל מ-$(*)$ הגבול של $\\frac{1}{N}\\sum_{n=0}^{N-1}{\\mu(A\\cap T^{-n}A\\cap...\\cap T^{-kn}A)}$ חיובי, ובפרט יש $d$ שעבורו $\\mu(A\\cap T^{-d}A\\cap...\\cap T^{-kd}A)$ ממידה חיובית, ומעקרון ההתאמה נובע שיש $a\\in E\\cap (E-d)\\cap...\\cap(E-kd)$, כלומר $a,a+d,...,a+kd\\in E$ כנדרש.\n\nנסיק ממנו את הטענה הנדרשת: נניח בשלילה שהיא לא מתקיימת. אז יש $k\\in\\NN, \\eeps>0$, כך שלכל $n$ יש $N>n$ וקבוצה $A\\subseteq [N]$ כך ש-$|A|\\ge \\eeps N$ ו-$A$ לא מכילה סדרה חשבונית באורך $k+1$. \nנתחיל מלהראות שיש קבוצה כזו לכל $n$ טבעי: יהי $n$. נשתמש בתנאי עבור $\\frac{2}{\\eeps}n$, ונקבל קבוצה $A\\subseteq [N]$, $N\\ge \\frac{2}{\\eeps}n$ שמקיימת את האמור. נראה שהיא מכילה קטע $I$ באורך $n$ עם $|A\\cap I|\\gt \\frac{\\eeps}{2}|I|=\\frac{\\eeps}{2} n$. נרשום $N=dn+r$, אז $d\\ge \\frac{2}{\\eeps}$.\nנסמן $I_j:={jn+1,...,(j+1)n}$ לכל $0\\le j\\le d-1$ ו-$R:=\\set{dn+1,...,dn+r}$ אז\n$$[N]=[dn+r]=\\bigcup_{j=0}^{d-1}{I_j}\\cup R$$\nולכן\n$$|A|=|A\\cap [N]|=\\sum_{j=0}^{d-1}{|A\\cap I_j|}+|A\\cap R|$$\nנניח בשלילה שלכל $j$, $|A\\cap I_j|\\le \\frac{\\eeps}{2}n$. אז $|A|\\le d\\frac{\\eeps}{2}n+r\\lt d\\frac{\\eeps}{2}n+n$, ומצד שני מהגדרת $A$ מתקיים\n$$|A|\\ge \\eeps N=\\eeps nd+\\eeps r\\ge \\eeps nd$$\nלכן $\\eeps n d\\lt \\frac{\\eeps}{2}nd+n$  ולכן $d\\lt \\frac{2}{\\eeps}$, סתירה.\nאז $A$ מכילה קטע $I$ באורך $n$ עם צפיפות גדולה מ-$\\frac{\\eeps}{2}$, וע\"י הזזה מתאימה נקבל קבוצה $A_n\\subseteq [n]$ עם $\\frac{\\eeps}{2} n\\lt |A_n|$, שאינה מכילה סדרה חשבונית באורך $k+1$ (כי $I\\subseteq A$ לא מכילה כזו).\n\nכעת, נשרשר את הקבוצות $(A_n)_n$ אחת לשנייה, עם רווחים \"גדולים מספיק\":\nנגדיר $B_1:=A_1$, ובהינתן $B_{i-1}$ נסמן $M_i:=\\max{B_{i-1}}$ ו-\n$$B_i:=B_{i-1}\\cup (2M_i+A_{M_i})$$\nלבסוף, ניקח $B:=\\lim B_i=\\bigcup_{i}B_i$.\nלכל $i$ מתקיים $A_{M_i}\\subseteq [M_i]$, לכן $2M_i+A_{M_i}\\subseteq [3M_i]$, ומההגדרה מתקיים $2M_i+A_{M_i}\\subseteq B_i$. לכן\n$$2M_i+A_{M_i}\\subseteq B_i\\cap [3M_i]\\subseteq B\\cap [3M_i]$$\nובפרט $|B\\cap [3M_i]|\\ge |2M_i+A_{M_i}|=|A_{M_i}|\\gt \\frac{\\eeps}{2} M_i$, כלומר\n$$\\frac{|B\\cap [3M_i]|}{3M_i}=\\frac{1}{3}\\frac{|B\\cap [3M_i]|}{M_i}\\gt \\frac{\\eeps}{6}$$\nולכן\n$$d^*(B)=\\limsup_{n\\to\\infty}{\\frac{|B\\cap [n]|}{n}}\\ge \\limsup_{i\\to\\infty}{\\frac{|B\\cap [3M_i]|}{3M_i}}\\ge \\frac{\\eeps}{6}\\gt 0$$\nוממשפט Szemerédi, יש ב-$B$ סדרה חשבונית $a,a+d,...,a+kd$ מאורך $k+1$. זו קבוצה סופית של מספרים, ו-$B_i\\nearrow B$, לכן הסדרה מוכלת ב-$B_i$ עבור $i$ מספיק גדול. יהי $j$ האינדקס המינימלי שעבורו הסדרה מוכלת ב-$B_j=B_{j-1}\\cup (2M_j+A_{M_j})$. ממינימליות הסדרה לא מוכלת ב-$B_{j-1}$, ומצד שני מהגדרתה $A_{M_j}$ לא מכילה סדרה חשבונית מאורך $k+1$, לכן הסדרה חותכת גם את $B_{j-1}$ וגם את $2M_j+A_{M_j}$. \nאבל המרווח בין השתיים גדול מ-$M_j$ (כי $\\max B_{j-1}=M_j$ ו-$\\min(2M_j+A_{M_j})\\ge 2M_j+1$), כלומר $d\\gt M_j$. בנוסף, $B_{j-1},A_{M_i}\\subseteq [M_i]$, לכן כל אחת מ-$B_{j-1},2M_j+A_{M_j}$ מכילות לכל היותר איבר אחד מהסדרה – אבל $B_j$ היא האיחוד של שתי הקבוצות הללו, לכן היא מכילה לכל היותר שני איברים מהסדרה, בסתירה להנחה שהסדרה כולה מוכלת ב-$B_j$ (וש-$k\\ge 2$). $\\square$\n\n"
}