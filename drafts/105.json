{
  "id": "105",
  "name": "",
  "body": "יהי $A$ תהליך אינווריאנטי על הקשתות של העץ $T$, עם ערכים ב-$[0,1]$, כלומר על מרחב הקונפיגורציות $\\Omega:=[0,1]^{E(T)}$. נסמן ב-$\\mu$ את ההתפלגות שלו. נקבע שורש $o\\in T$.\nיהי $\\mathbf{x}=(x_k)_k$ הילוך מקרי על סביבה מקרית $p_\\omega$ (שעליה אנחנו חושבים כמוגרלת מהתהליך $A$). נניח שההילוך הוא ארגודי והפיך ביחס לפונקציית משקל (initial bias) $\\nu: \\Omega\\times V(T)\\to [0,\\infty)$, בה\"כ $\\EE(\\nu)=1$.\nנניח גם שההילוך חולף כ.ת., ושגודל הצעד שלו חסום ע\"י $M\\gt 0$ כ.ת. (כלומר $|x_1|\\le M$ כ.ת.)\n\n**טענה**: מתקיים\n$$\\operatorname*{speed}(\\mathbf{x})=\\EE_\\nu\\big(d(x_0,x_1)\\big)-2\\EE_\\nu(x_{-1}\\wedge \\xi)$$\nכש-$\\xi=\\xi(\\mathbf{x})\\in \\partial T$ הוא הענף שאליו ההילוך מתכנס (הוא מוגדר היטב כי ההילוך חולף).\n\n_הוכחה._ ראינו משהו דומה בעבר, **להשלים את ההוכחה**. $\\square$ \n\nנסמן ב-$\\mathbf{v}=(v_j)_j$ את ההילוך המתקבל משרשור המסלולים $x_k\\to x_{k+1}$; אז $x_k=v_{i_k}$ כש-$j_0=0$ ו-$j_{k+1}-j_{k}=d(x_k,x_{k+1})$, או באופן שקול\n$$j_k=\\sum_{i=0}^{k-1}d(x_i,x_{i+1})$$\n**טענה:**\n$$\\speed(\\mathbf{v})=\\frac{\\speed(\\mathbf{x})}{\\EE_\\nu\\big(d(x_0,x_1) \\big)}$$\n_הוכחה._ מתקיים\n$$\\frac{|x_{k}|}{k}=\\frac{j_k}{k}\\frac{|v_{j_k}|}{j_k}\\implies \\lim_{j\\to\\infty}\\frac{|v_{j_k}|}{j_k}=\\lim_{k\\to \\infty}\\frac{k}{j_k}\\speed(\\mathbf{x})$$\nבהנחה שהגבול מימין קיים – זה נובע מהמשפט הארגודי:\n$$\\frac{j_k}{k}=\\frac{1}{k}\\sum_{i=0}^{k-1}d(x_i,x_{i+1})\\xrightarrow[k\\to\\infty]{a.s.}\\EE_\\nu\\big(d(x_0,x_1)\\big)$$\nכעת לכל $m$, נסמן ב-$k(m)$ את האינדקס $k\\in \\NN$ היחיד כך ש-$j_k(m)\\le m\\lt j_{k(m)+1}$.  אז\n$$k(m)\\underset{m\\to\\infty}{\\longrightarrow} \\infty, \\quad \\frac{j_{k(m)}}{m}\\underset{m\\to\\infty}{\\longrightarrow}1$$\nנרשום\n$$\\frac{|v_m|}{m}=\\frac{j_{k(m)}}{m}\\frac{|v_{j_{k(m)}}|}{j_{k(m)}}+\\frac{|v_m|-|v_{j_{k(m)}}|}{m}$$\nהמונה במחובר השני חסום בערך מוחלט ע\"י $M$ והמחובר הראשון מתכנס ל-$1\\cdot \\lim_k\\frac{1}{j_k}|v_{j_k}|$. לכן\n$$\\speed(\\mathbf{v})=\\lim_{m\\to \\infty}\\frac{|v_m|}{m}=\\frac{\\speed(\\mathbf{x})}{\\EE_\\nu\\big(d(x_0,x_1) \\big)}$$\nכמו שרצינו. $\\square$\n\n**מסקנה:**\n$$\\speed(\\mathbf{v})=1-2\\frac{\\EE_\\nu(x_{-1}\\wedge \\xi)}{\\EE_\\nu(d(x_0,x_1))}$$\nנפתח את המונה בביטוי בעזרת גרסה אנטי-סימטרית של מושג האנרגיה של מידה:\nתחילה, נסמן ב-$\\bar T=T\\cup \\partial T_0$ את איחוד הצמתים והענפים ב-$T$, שעליהם אנחנו חושבים כמסלולים סופיים ואינסופיים בהתאמה (כולם מתחילים בשורש $o$). במרחב זה, נסמן $x\\le y$ כש-$y$ הוא המשכה של $x$.\nעבור $x\\in T$, נסמן\n$$\\beta_x=\\set{\\zeta\\in \\bar T\\mid x\\le \\zeta}$$\nבנוסף, נסמן ב-$\\lambda=\\int_\\Omega\\lambda_\\omega\\ d\\mu(\\omega)$ את ההתפלגות של הצעד הראשון $x_1\\in T$, וב-$\\theta=\\int_\\Omega \\theta_\\omega\\ d\\mu(\\omega)$ את המידה ההרמונית של ההילוך, כלומר את ההתפלגות של $\\xi(x)$ ($\\lambda_\\omega,\\theta_\\omega$ הן ההתפלגות המתאימות על סביבה קבועה $\\omega$).\n\n**טענה**:\n$$\\EE_\\nu(x_{-1}\\wedge \\xi)=\\sum_{o\\neq u\\in T}\\EE_\\nu(\\lambda_\\bullet(u)\\theta_\\bullet(u))=\\sum_{o\\neq u\\in T}\\int_\\Omega \\lambda_\\omega(u)\\theta_\\omega(u)\\nu_\\omega(o)\\ d\\mu(\\omega)$$\n\n**מסקנה**: נרשום\n$$\\EE_\\nu(x_{-1}\\wedge \\xi)=\\sum_{k=1}^{\\infty}\\int_{\\Omega}\\sum_{u\\in S_k(o)}\\lambda_\\omega(u)\\theta_\\omega(u)\\nu_\\omega(o)\\ d\\mu(\\omega)$$\nבפרט $\\bigsqcup_{u\\in S_k(o)}\\beta_u=\\set{|x_1|\\ge k}$ ו-$\\theta\\le 1$, לכן\n$$\\sum_{u\\in S_k(o)}\\lambda_\\omega(u)\\theta_\\omega(u)\\nu_\\omega(o)\\le \\nu_\\omega(o)\\sum_{u\\in S_k(o)}\\lambda_\\omega(u)=\\nu_\\omega(o)\\PP_\\omega(|x_1|\\ge k)$$\nולכן\n$$\\begin{aligned}\n\\EE_\\nu(x_{-1}\\wedge \\xi)\\le \\sum_{k=1}^\\infty\\int_\\Omega\\PP_\\omega(|x_1|\\ge k)\\nu_\\omega(o)\\ d\\mu(\\omega)=\\sum_{k=1}^\\infty\\EE_\\nu(\\PP_\\bullet(|x_1|\\ge k))=\\sum_{k=1}^\\infty\\PP_\\nu(|x_1|\\ge k)\n\\end{aligned}$$\nכש-$\\PP_\\nu(E):=\\EE_\\nu(1_E)$.\n"
}