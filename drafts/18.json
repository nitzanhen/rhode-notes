{
  "id": "18",
  "name": "ארגודית מבחן בית",
  "body": "# שאלה 1\n$A\\in SL_d(\\ZZ)$, משרה פעולה $T: X\\to X$ על $X:=\\TT^d$, $m_X$ מידת לבג על $X$.\n**מ.ש.ל.** המערכת $\\mathbf{X}=(X, \\CB, m_X, T)$ שומרת מידה, המערכת ארגודית אמ\"מ ל-$T$ אין ע\"ע שהוא שורש יחידה.\n_הוכחה._ נסמן ב-$m$ את מידת לבג על $\\RR^d$. תחת הזיהוי של $X=\\TT^d$ עם $[0,1)^d$, $m_X$ מתלכדת עם הצמצום של $m$ ל-$X$.\nנסמן ב-$T_A: \\RR^d\\to \\RR^d$ את ההעתקה של הכפל במטריצה $A$. אז הפעולה המושרית $T: X\\to X$ היא\n$$Tx=T_A(x)\\bmod 1=(Ax)\\bmod 1$$\n$A$ הפיכה מההנחה (כי $\\det(A)=1$), לכן ההעתקה $T_A$ היא דיפאומורפיזם. לכן, לכל קבוצה $E\\subseteq \\RR^d$ מתקיים\n$$\nm(T_AE)\n=\\int_{T_AE}1\\ dm\n\\overset{(1)}{=}\\int_E{|\\det J_xT_A|\\ dm(x)\n\\overset{(2)}{=}}\\int_{E}1\\ dm\n=m(E)\n$$\nכשב-$(1)$ ביצענו החלפת משתנה וב-$(2)$ השתמשנו בהנחה ש-$\\det(A)=1$.\nלכן לכל $E\\subseteq X$ מדידה,\n$$\\begin{aligned}\n&m_X(E)=m(E)=m(T_AE) \\\\\n&m_X(T(E))=m(T(E))=m(T_A(E)\\bmod 1)\n\\end{aligned}$$\nו-$T$ שומרת מידה אמ\"מ יש שוויון בין האגפים הימניים לכל $E$.\nנרשום אם כן\n$$\\begin{aligned}\n\\RR^d&=\\bigsqcup_{n\\in \\ZZ^d}{\\left(n+[0,1)^d\\right)} \\\\\n\\implies T_A(E)&=\\bigsqcup_{n\\in \\ZZ^d}(T_A(E)\\cap (n+[0,1)^d))\n\\end{aligned}$$\nנסמן בהתאם $E_n:=T_A(E)\\cap (n+[0,1)^d)$ לכל $n\\in\\ZZ^d$, אז $m(T_A(E))=\\sum_{n\\in \\ZZ^d}{m(E_n)}$. בהתאם,\n$$m(T_A(E)\\bmod 1)=m\\left(\\bigcup_{n\\in\\ZZ^d}\\left(E_n\\bmod 1\\right)\\right)$$\nומתקיים $m(E_n\\bmod 1)=m(E_n)$ לכל $n$ (כי $E_n\\subseteq n+[0,1)^d$), לכן מספיק להראות שהקבוצות $\\{E_n\\bmod 1\\}_{n}$ זרות בזוגות מודולו $0$. נראה שהן זרות בזוגות כקבוצות:\nתהי $x\\in (E_{n_1}\\bmod 1)\\cap (E_{n_2}\\bmod 1)$. אז $n_1+x,n_2+x\\in T_A(E)$, כלומר יש $y_1,y_2\\in E$ כך ש-$Ay_i=n_i+x$. מלינאריות,\n$$\\begin{aligned}\n&A(y_2-y_1)=n_2-n_1\\in \\ZZ^d \\\\\n\\implies\\ \\ &y_2-y_1= A^{-1}(n_2-n_1)\\in \\ZZ^d\n\\end{aligned}$$\n($A$ מוגדרת מעל $\\ZZ$, לכן גם $A^{-1}$, ולכן $A^{-1}m\\in \\ZZ^d$ לכל $m\\in\\ZZ^d$).\nאבל $y_1,y_2\\in \\EE\\subseteq [0,1)^d$ וההפרש שלהן נמצא ב-$\\ZZ^d$ – זה ייתכן רק אם ההפרש הוא $0$, כלומר $y_1=y_2$, ולכן \n$$n_1=Ay_1-x=Ay_2-x=n_2$$\nמכך נסיק שאם $n_1\\neq n_2$ אז $(E_{n_1}\\bmod 1)\\cap (E_{n_2}\\bmod 1)=\\phi$, ולכן $T$ שומרת מידה.\n\nבאשר לארגודיות, נראה שכל פונקציה $T$-אינווריאנטית $f\\in L^2(\\mathbf{X})$ היא קבועה (כלומר, המערכת ארגודית) אם ורק אם אין ל-$A$ ע\"ע שהוא שורש יחידה.\nתהי $f\\in L^2(\\mathbf{X})$ כזו, אז מפיתוח פורייה\n$$f(x)=\\sum_{n\\in\\ZZ^d}{a_ne^{2\\pi i\\inner{n}{x}}}$$\nבפרט, מנוסחת פרסוול נובע $\\sum_{n\\in\\ZZ^2}{|a_n|^2}=\\lVert f\\rVert_2^2\\lt \\infty$. \nמצד שני מתקיים $\\inner{n}{Tx}=\\inner{Sn}{x}$, כש-$S:=T^t$ הוא האופרטור הצמוד ל-$T$. לכן\n$$f(Tx)=\\sum_{n\\in \\ZZ^d}{a_ne^{2\\pi i\\inner{n}{Tx}}}=\\sum_{n\\in \\ZZ^d}{a_ne^{2\\pi i\\inner{S(n)}{x}}}$$\nומיחידות פיתוח פורייה נובע ש-$a_{S(n)}=a_n$ לכל $n\\in \\ZZ^d$.\nנשים לב של-$T,S$ יש את אותם ערכים עצמיים, שכן לכל $\\lambda$,\n$$\\det(S-\\lambda I)=\\det(T^t-\\lambda I)=\\det\\left((T-\\lambda I)^t\\right)=\\det(T-\\lambda I)$$\nבנוסף, עבור $k$ קבוע, נסמן ב-$\\omega_0,...,\\omega_{k-1}$ את שורשי היחידה מסדר $k$, כלומר $\\omega_j=e^{\\frac{2\\pi ij}{k}}$. אז\n$$S^k-I=(S-\\omega_0 I)...(S-\\omega_{k-1}I)$$\nולכן מתקיים\n$$\\det(S^k-I)=\\det(S-\\omega_0 I)...\\det(S-\\omega_{k-1}I)=0$$\nאם ורק אם יש $j$ שעבורו $\\det(S-\\omega_j)=0$, כלומר אם ורק אם יש ל-$S$ ע\"ע שהוא שורש יחידה מסדר $k$.\nלכן, ל-$T$ יש ע\"ע שהוא שורש יחידה אם ורק אם ל-$S$ יש ע\"ע שהוא שורש יחידה, אם ורק אם $S^k-I$ הפיכה לכל $k$.\n\nנניח שהיא הפיכה לכל $k$, אז לכל $n\\in \\ZZ^d$ ולכל $m_1, m_2$ שונים,\n$$S^{m_2}n=S^{m_1}n\\implies S^{m_2-m_1}n-n=0\\implies n=0$$\nכשהגרירה הראשונה נובעת מכך ש-$S$ הפיכה (כי $T$ הפיכה), ולכן $S^{m_1}$ חח\"ע, והשנייה מכך ש-$S^k-I$ הפיכה לכל $k$.\nאז לכל $n\\neq 0$, $S^{m_1}n\\neq S^{m_2}n$ לכל $m_1,m_2$ שונים, כלומר כל האינדקסים $n,Sn,S^2n,...$ כולם שונים זה מזה. אז מצד אחד \n$$|a_n|^2+|a_{S(n)}|^2+...=\\sum_m{|a_{S^m(n)}|^2}\\le \\sum_{n\\in \\ZZ^2}|a_n|^2\\lt \\infty$$\nומצד שני מהשוויון על המקדמים נקבל באינדוקציה $a_{S^m(n)}=a_n$, לכן $\\sum_m{|a_{S^m(n)}|^2}=\\sum_{m}{|a_n|^2}$. ביחד \n$$\\sum_{m}{|a_n|^2}\\lt \\infty$$\nוזה אפשרי רק אם $|a_n|^2=0$, כלומר $a_n=0$. לכן בהכרח $f\\equiv a_0$ קבועה.\n\nבכיוון השני, נניח ש-$S^k-I$ לא הפיכה, אז יש $v_0\\neq 0$ כך ש-$S^kv_0=v_0$. ניקח\n$$f(x)=\\sum_{j=0}^{k-1}{e^{2\\pi i\\inner{S^j(v_0)}{x}}}$$\nאז $f\\in L^2(\\mathbf{X})$ לא קבועה. נראה שהיא $T$-אינווריאנטית:\n$$\\begin{aligned}\nf(Tx)\n&=\\sum_{j=0}^{k-1}{e^{2\\pi i\\inner{S^j(v_0)}{Tx}}}\n\\overset{(1)}{=}\\sum_{j=0}^{k-1}{e^{2\\pi i\\inner{S^{j+1}(v_0)}{x}}} \\\\\n&=\\sum_{j=1}^{k}{e^{2\\pi i\\inner{S^j(v_0)}{x}}}\n=\\sum_{j=0}^{k-1}{e^{2\\pi i\\inner{S^j(v_0)}{x}}}+\\left(e^{2\\pi i\\inner{S^kv_0}{x}}-e^{2\\pi i\\inner{v_0}{k}}\\right) \\\\\n&\\overset{(2)}{=}\\sum_{j=0}^{k-1}{e^{2\\pi i\\inner{S^j(v_0)}{x}}}=f(x)\n\\end{aligned}$$\nכשב-$(1)$ השתמשנו בהגדרה $S=T^t$ וב-$(2)$ השתמשנו בדיוק בכך ש-$S^kv_0=v_0$.\nאם כן, קיבלנו שהמערכת ארגודית אם ורק אם $S^k-I$ הפיכה לכל $k$, אם ורק אם ל-$T$ אין ע\"ע שהוא שורש יחידה, כנדרש. $\\square$\n\n\\newpage\n\n# שאלה 2\n$\\mathbf{X}=(X, \\CB, \\mu, T)$ משמ\"ה, $\\phi: X\\to S^1$ מדידה.\n**מ.ש.ל.** $\\mu$-כ.ת. לכל $x$ הגבול הבא קיים:\n$$\\lim_{N\\to\\infty}\\frac{1}{N}\\sum_{n=0}^{N-1}\\phi(x)\\phi(Tx)...\\phi(T^nx)$$\n_הוכחה._ נתבונן במערכת $\\mathbf{Y}=(X\\times S^1, \\CB_Y,\\mu\\times m, S)$ כש-$m$ מידת לבג על $S^1$ ו-$S: \\mathbf{Y}\\to \\mathbf{Y}$ מוגדרת ע\"י\n$$S(x,y)=(Tx,\\phi(x)y)$$\nנראה ש-$S$ שומרת מידה: $S$ מדידה כי $T,\\phi$ מדידות. תהי $f\\in L^1(\\mathbf{Y})$, אז\n$$\\begin{aligned}\n&\\int(f\\circ S)(x,y)\\ d(\\mu\\times m)(x,y)=\\int{f(Tx,\\phi(x)y)\\ d\\mu(x)dm(y)} \\\\\n&\\overset{(1)}{=}\\int{\\left(\\int f(Tx,\\phi(x)y)\\ dm(y)\\right)d\\mu(x)}\n\\overset{(2)}{=}\\int{\\left(\\int f(Tx, y)\\ dm(y)\\right)d\\mu(x)} \\\\\n&\\overset{(3)}{=}\\int{f\\circ(T\\times \\operatorname{id}_{S^1})\\ d(\\mu\\times m)}\\overset{(4)}{=}\\int{f\\ d(\\mu\\times m)}\n\\end{aligned}$$\nכש-$(1)$ ו-$(3)$ נובעים מפוביני, $(2)$ מאינווריאנטיות $m$ להזזות ו-$(4)$ מאינווריאנטיות $\\mu$ ביחס ל-$T$. לכן, המערכת $\\mathbf{Y}$ שומרת מידה.\nכעת, תהי $(x,y)\\in X\\times S^1$, באינדוקציה נקבל $S^n(x,y)=(T^nx, \\phi(x)\\phi(Tx)...\\phi(T^{n-1}x)y)$. ההטלה $\\pi(x,y)=y$ מ-$X\\times S^1$ ל-$S^1$ רציפה (בפרט ב-$L^1$), לכן מהמשפט הארגודי הנקודתי, הגבול הבא קיים $(\\mu\\times m)$-כ.ת. לכל $(x,y)$:\n$$\\begin{aligned}\n&\\lim_{N\\to\\infty}\\frac{1}{N}\\sum_{n=0}^{N-1}{\\pi(S^n(x,y))}\n=\\lim_{N\\to\\infty}\\frac{1}{N}\\sum_{n=0}^{N-1}y\\phi(x)\\phi(Tx)...\\phi(T^{n-1}x) \\\\\n&=\\lim_{N\\to\\infty}\\frac{1}{N}\\left(y-\\pi\\left(S^N(x,y)\\right)\\right)\n+y\\lim_{N\\to\\infty}\\frac{1}{N}\\sum_{n=1}^{N}\\phi(x)...\\phi(T^{n-1}x) \\\\\n&\\overset{(*)}{=}y\\lim_{N\\to \\infty}\\frac{1}{N}\\sum_{n=0}^{N-1}\\phi(x)...\\phi(T^{n}x)\n\\end{aligned}$$\nכשבמעבר $(*)$ הגבול השמאלי הוא $0$ (כי $\\pi$ היא לתוך $S^1$), ובגבול השני ביצענו החלפת אינדקס מתאימה. \n\nבפרט, הגבול $\\lim_{N\\to\\infty}\\frac{1}{N}\\sum_{n=0}^{N-1}\\phi(x)\\phi(Tx)...\\phi(T^nx)$ קיים $\\mu$-כ.ת. לכל $x$, כנדרש. $\\square$\n\n\\newpage\n\n# שאלה 3\n$\\mathbf{X}=(X,\\CB,\\mu, T)$ מערכת מערבבת חלש. \n**מ.ש.ל.** לכל $f,g\\in L^{\\infty}(X)$,\n$$\\frac{1}{N}\\sum_{n=0}^{N-1}{f(T^nx)g(T^{n^2}x)}\\overset{L^2}{\\longrightarrow} \\int {f\\ d\\mu}\\int {g\\ d\\mu}$$\n_הוכחה._ נזדקק למספר למות, שמזכירות את הטענה המקורית בניסוח ובהוכחה:\n**למה 1**: יהי $b\\ge -1$ שלם, ונסמן $\\phi_b(n)=n^2+bn$. אז לכל $g\\in L^\\infty(X)$ \n$$\\frac{1}{N}\\sum_{n=0}^{N-1}T^{\\phi_b(n)}g\\overset{L^2}{\\longrightarrow}\\int g\\ d\\mu$$\nהערה: הדרישה ש-$b\\ge -1$ נועדה כדי להבטיח ש-$\\phi_b(n)\\ge 0$ לכל $n$; אם $T$ הפיכה, הטענה מתקיימת לכל $b$ שלם.\n_הוכחת למה 1._ מספיק להוכיח את הלמה במקרה הפרטי ש-$\\int g=0$; במקרה הכללי, נרשום $h=g-\\int g$, אז $\\int h=0$ ו-\n$$\\frac{1}{N}\\sum{T^{\\phi_b(n)}g}=\\frac{1}{N}\\sum{T^{\\phi_b(n)}h}+\\frac{1}{N}\\sum{T^{\\phi_b(n)}\\left(\\int g\\right)}\\longrightarrow0+\\int g=\\int g$$\nכנדרש. עבור המקרה הפרטי, נשתמש בלמת ואן דר קורפוט: נרשום $u_n=T^{\\phi_b(n)}g\\in L^2(X)$, אז \n$$\\begin{aligned}\n&\\frac{1}{N}\\sum_{n=0}^{N-1}\\inner{u_{n+m}}{u_{n}}\n=\\frac{1}{N}\\sum\\inner{T^{(\\phi_b(n+m)}g}{T^{\\phi_b(n)}g} \\\\\n&\\overset{(1)}{=}\\frac{1}{N}\\sum\\inner{T^{2mn+m^2+bm}g}{g}\n=\\inner{\\frac{1}{N}\\sum{(T^{2m})^n(T^{m^2+bm}g)}}{g} \\\\\n&\\overset{(2)}{=}\\inner{\\frac{1}{N}\\sum S^n\\tilde{g}}{g}\\overset{(3)}{\\longrightarrow}\\inner{\\int \\tilde{g}\\ d\\mu}{g}=\\int\\tilde{g}\\ d\\mu \\int g\\ d\\mu=0\n\\end{aligned}$$\nכאשר:\n1. $T$ שומרת מידה, לכן אפרטור קופמן המושרה ממנה על $L^2(X)$ הוא איזומטריה, ומתקיים $\\phi_b(n+m)-\\phi_b(n)=2mn+m^2+bm$.\n2. סימנו $S:=T^{2m}$ ו-$\\tilde{g}:=T^{m^2+bm}g$; בפרט $S$ ארגודית כי $T$ מערבבת חלש, ו-$\\tilde{g}\\in L^\\infty$.\n3. מהמשפט הארגודי הנקודתי והתכנסות חלשה ב-$L^2$\n\nאז $\\gamma_m:=\\limsup_N\\frac{1}{N}\\sum\\inner{u_{n+m}}{u_n}=0$ לכל $m$, ומלמת ואן-דר-קורפוט נובע\n$$\\frac{1}{N}\\sum T^{\\phi_b(n)}g=\\frac{1}{N}\\sum u_n\\longrightarrow 0$$\nכנדרש. $\\square$\n\n\n**למה 2**: יהיו $a_1,...,a_\\ell\\ge 0$ שונים ו-$g_1,...,g_\\ell\\in L^\\infty(X)$. אז \n$$\\frac{1}{N}\\sum_{n=0}^{N-1}{T^{a_1n}g_1...T^{a_\\ell n}g_\\ell}\\overset{L^2}{\\longrightarrow}\\int{g_1\\ d\\mu}...\\int{g_\\ell\\ d\\mu}$$\n_הוכחת למה 2._ בהינתן מערכת מערבבת חלש $(X,\\CB,\\mu, T)$ ופונקציות $f_0,...,f_k\\in L^\\infty(X)$, מתקיים\n$$\\frac{1}{N}\\sum_{n=0}^{N-1}{f_0\\;T^nf_1...T^{kn}f_k}\\overset{L^2}{\\longrightarrow}\\int{f_0\\ d\\mu}\\int{f_1\\ d\\mu}...\\int{f_k\\ d\\mu}$$\n(ראינו הוכחה מלאה בכיתה עבור המקרה $k=2$, והמקרה הכללי נדרש בשאלה 3 בתרגיל 5; הטענה גם מופיעה בספר, טענה 7.13 – ההוכחה משתמשת בלמת ואן דר קורפוט, בתהליך דומה לשלוש ההוכחות האחרות בשאלה זו)\nבפרט, הלמה נובעת אם ניקח  $k:=\\max\\set{a_1,...,a_\\ell}$ ו-$f_j=g_i$ אם $j=a_i$ עבור $i$ כלשהו, $f_j=1$ אחרת. $\\square$\n\n\n**למה 3**: יהיו $a,b\\ge -1$ שלמים שונים. אז לכל $f,g\\in L^\\infty$, \n$$\\frac{1}{N}\\sum_{n=0}^{N-1}\\left(T^{\\phi_a(n)}f\\right)\\left(T^{\\phi_b(n)}g\\right)\\overset{L^2}{\\longrightarrow}\\int f\\ d\\mu\\int g\\ d\\mu$$\n_הוכחת למה 3._ בדומה ללמה 1, מספיק להראות את המקרה ש-$\\int f=0$. במקרה הכללי נרשום $h=f-\\int f$, ואז\n$$\\begin{aligned}\n&\\lim_{N\\to\\infty}\\frac{1}{N}\\sum\\left(T^{\\phi_a(n)}f\\right)\\left(T^{\\phi_b(n)}g\\right) \\\\\n&=\\lim_{N\\to\\infty}\\frac{1}{N}\\sum\\left(T^{\\phi_a(n)}h\\right)\\left(T^{\\phi_b(n)}g\\right)+\\left(\\int f\\right)\\frac{1}{N}\\sum{T^{\\phi_b(n)}g} \\\\\n&\\overset{(*)}{=}0+\\int f\\int g=\\int f\\int g\n\\end{aligned}$$\nכשהמעבר $(*)$ נובע מלמה 1. שוב, כדי להראות את המקרה הפרטי נשתמש בואן דר קורפוט:\nנסמן $u_n:=T^{\\phi_a(n)}f\\;T^{\\phi_b(n)}g$, אז לכל $m$,\n$$\\begin{aligned}\n\\frac{1}{N}\\sum_{n=0}^{N-1}\\inner{u_n}{u_{n+m}}\n&=\\frac{1}{N}\\sum\\int{T^{\\phi_a(n)}f\\;T^{\\phi_b(n)}g}\\;T^{\\phi_a(n+m)}\\bar{f}\\;T^{\\phi_b(n+m)}\\bar{g}   \\\\\n&\\overset{(1)}{=}\\frac{1}{N}\\sum\\int{f\\;T^{\\phi_b(n)-\\phi_a(n)}g\\;T^{\\phi_a(n+m)-\\phi_a(n)}\\bar{f}\\;T^{\\phi_b(n+m)-\\phi_a(n)}\\bar{g}} \\\\\n&=\\frac{1}{N}\\sum\\int{f\\;T^{(b-a)n}g\\;T^{2mn+m^2+am}\\bar{f}\\;T^{2mn+m^2+am+(b-a)n}\\bar{g}} \\\\\n&\\overset{(2)}{=}\\frac{1}{N}\\sum\\int{f\\;(T^{b-a})^nh_1\\;(T^{2m})^nh_2\\;(T^{2m+b-a})^nh_3\\ d\\mu} \\\\\n&=\\inner{f}{\\frac{1}{N}\\sum{(T^{b-a})^n\\bar{h}_1\\;(T^{2m})^n\\bar{h}_2\\;(T^{2m+b-a})^n\\bar{h}_3}} \\\\\n&\\overset{(3)}{\\longrightarrow}\\int{f\\ d\\mu}\\left(\\int{\\bar{h}_1\\ d\\mu}\\int{\\bar{h}_2\\ d\\mu}\\int{\\bar{h}_3\\ d\\mu}\\right)\\overset{(4)}{=}0\n\\end{aligned}$$\nכאשר:\n1. כי $\\mu$ $T$-אינווריאנטית, לכן גם $T^{\\phi_a(n)}$-אינווריאנטית.\n2. סימנו $h_1:=g,h_2:=T^{m^2+am}\\bar{f},h_3:=T^{m^2+am}\\bar{g}$\n3. מלמה 2\n4. כי $\\int f=0$.\n\nלכן $\\gamma_m:=\\limsup_{N}\\frac{1}{N}\\sum_{n=0}^{N-1}\\inner{u_n}{u_{n+m}}=0$, ומלמת ואן דר קורפוט נובע\n$$\\frac{1}{N}\\sum T^{\\phi_a(n)}f\\;T^{\\phi_b(n)}g=\\frac{1}{N}\\sum u_n\\overset{L^2}{\\longrightarrow} 0$$\nכנדרש.\n\n\nכעת אנו מוכנים להוכיח את הטענה הרצויה, באותו אופן כמו הלמה האחרונה:\nשוב, מספיק להוכיח את המקרה ש-$\\int g=0$ – במקרה הכללי נרשום $h=g-\\int g$, אז \n$$\\frac{1}{N}\\sum_{n=0}^{N-1}T^nf\\;T^{n^2}g=\\frac{1}{N}\\sum_{n=0}^{N-1}T^nf\\;T^{n^2}h+\\left(\\int{g}\\right)\\frac{1}{N}\\sum_{n=0}^{N-1}T^nf\\longrightarrow\\int{f}\\int{g}$$\nכשהמעבר האחרון נובע מהמקרה הפרטי ומהמשפט הארגודי הנקודתי ($T^n$ ארגודית כי $T$ מערבבת חלש).\nנסמן $u_n:=T^nfT^{n^2}g$, ונשתמש בואן דר קורפוט:\n$$\\begin{aligned}\n\\frac{1}{N}\\sum_{n=0}^{N-1}&\\inner{u_{n+m}}{u_n}\n=\\frac{1}{N}\\sum\\int{T^nf\\;T^{n^2}g\\;T^{n+m}\\bar{f}\\;T^{(n+m)^2}\\bar{g}\\ d\\mu} \\\\\n&\\overset{(1)}{=}\\frac{1}{N}\\sum\\int{f\\;T^{n^2-n}g\\;T^m\\bar{f}\\;T^{(n+m)^2-n}\\bar{g}\\ d\\mu} \\\\\n&\\frac{1}{N}\\sum\\int{\\left(fT^m\\bar{f}\\right)T^{n^2-n}g\\;T^{n^2+(2m-1)n}\\left(T^{m^2}\\bar{g}\\right)\\ d\\mu} \\\\\n&\\overset{(2)}{=}\\int{\\left(fT^m\\bar{f}\\right)\\left(\\frac{1}{N}\\sum \\left(T^{n^2-n}g\\right)\\left(T^{n^2+(2m-1)n}h\\right)\\right)\\ d\\mu} \\\\\n&\\overset{(3)}{\\longrightarrow}\\int{fT^m\\bar{f}\\ d\\mu}\\int{g\\ d\\mu}\\int{\\bar{g}\\ d\\mu}\\overset{(4)}{=}0\n\\end{aligned}$$\nכאשר:\n1. מ-$T^n$-אינווריאנטיות של $\\mu$.\n2. רשמנו $h:=T^{m^2}\\bar{g}$\n3. מלמה 3 ומהתכנסות חלשה\n4. כי $\\int{g}=0$\n\nאז $\\gamma_m:=\\limsup\\frac{1}{N}\\sum_{n=0}^{N-1}\\inner{u_{n+m}}{u_n}=0$, ומלמת ואן דר קורפוט נובע\n$$\\frac{1}{N}\\sum_{n=0}^{N-1}T^nf\\;T^{n^2}g\\longrightarrow\\int{f\\ d\\mu}\\int{g\\ d\\mu}$$\nכנדרש. $\\square$\n\n\\newpage\n\n# שאלה 4\nנתון המשפט הבא $(*)$: תהי $(X,\\mu,T)$ מערכת ארגודית ו-$k\\in \\NN$. אז לכל $A\\subseteq X$ ממידה חיובית, הגבול\n$$\\lim_{N\\to \\infty}\\frac{1}{N}\\sum_{n=0}^{N-1}{\\mu(A\\cap T^{-n}A\\cap...\\cap T^{-kn}A)}$$\nקיים וחיובי.\n**מ.ש.ל.** לכל $k$ ולכל $\\eeps$ קיים $N(\\eeps)$ כך שלכל $N\\ge N(\\eeps)$ ולכל קבוצה $S\\subseteq \\set{1,...,N}$ עם $|S|>\\eeps N$, יש $a,d\\neq 0$ כך ש-$a,a+d,...,a+kd\\in S$ (דהיינו, $S$ מכילה סדרה חשבונית באורך $k+1$).\n_הוכחה._ לאורך כל השאלה, נסמן $[n]:=\\set{1,...,n}$. \nעבור $k=1$ המשפט מתקיים באופן טריוויאלי:  לכל $N\\ge \\frac{2}{\\eeps}$ וקבוצה $S\\subseteq [N]$, התנאי $|S|\\gt \\eeps N\\ge 2$ אומר שיש ב-$S$ לפחות שני איברים, וזו סדרה חשבונית באורך $2$. לכן נניח ש-$k\\ge 2$.\n\nמהמשפט $(*)$ נובע המשפט הבא (שאותו אני מכיר בשם משפט Szemerédi) – תהי $E\\subseteq \\NN$ עם צפיפות עליונה\n$$d^*(E)=\\limsup_{n\\to\\infty}\\frac{|E\\cap[0,n)|}{n}>0$$\nחיובית, אז $E$ מכילה סדרה חשבונית מכל אורך: אכן, מעקרון ההתאמה של פורסטנברג יש משמ\"ה $\\mathbf{X}=(X,\\CB,\\mu,T)$ וקבוצה $A$ ממידה חיובית כך ש-$\\mu(A\\cap A^{n_1}\\cap...\\cap A^{n_\\ell})>0$ גורר $E\\cap (E-n_1)\\cap ...\\cap (E-n_\\ell)\\neq \\phi$.\nאבל מ-$(*)$ הגבול של $\\frac{1}{N}\\sum_{n=0}^{N-1}{\\mu(A\\cap T^{-n}A\\cap...\\cap T^{-kn}A)}$ חיובי, ובפרט יש $d$ שעבורו $\\mu(A\\cap T^{-d}A\\cap...\\cap T^{-kd}A)$ חיובי, ומעקרון ההתאמה נובע שיש $a\\in E\\cap (E-d)\\cap...\\cap(E-kd)$, כלומר $a,a+d,...,a+kd\\in E$ כנדרש.\n\nמהמשפט הזה נסיק את הטענה הנדרשת: נניח בשלילה שהיא לא מתקיימת. אז יש $k\\in\\NN, \\eeps>0$, כך שלכל $n$ יש $N>n$ וקבוצה $A\\subseteq [N]$ כך ש-$|A|\\ge \\eeps N$ ו-$A$ לא מכילה סדרה חשבונית באורך $k+1$. \nנתחיל מלהראות שיש קבוצה כזו לכל $n$ טבעי: יהי $n$. נשתמש בתנאי עבור $\\frac{2}{\\eeps}n$, ונקבל קבוצה $A\\subseteq [N]$, $N\\ge \\frac{2}{\\eeps}n$ שמקיימת את האמור. נראה שהיא מכילה קטע $I$ באורך $n$ עם $|A\\cap I|\\gt \\frac{\\eeps}{2}|I|=\\frac{\\eeps}{2} n$. נרשום $N=dn+r$, אז $d\\ge \\frac{2}{\\eeps}$.\nנסמן $I_j:=\\set{jn+1,...,(j+1)n}$ לכל $0\\le j\\le d-1$, ו-$R:=\\set{dn+1,...,dn+r}$ אז\n$$[N]=[dn+r]=\\left(\\,\\bigsqcup_{j=0}^{d-1}{I_j}\\right)\\sqcup R$$\nולכן\n$$|A|=|A\\cap [N]|=\\sum_{j=0}^{d-1}{|A\\cap I_j|}+|A\\cap R|$$\nנניח בשלילה שלכל $j$, $|A\\cap I_j|\\le \\frac{\\eeps}{2}n$. אז $|A|\\le d\\frac{\\eeps}{2}n+r\\lt d\\frac{\\eeps}{2}n+n$. מצד שני מהגדרת $A$ מתקיים\n$$|A|\\ge \\eeps N=\\eeps nd+\\eeps r\\ge \\eeps nd$$\nלכן $\\eeps n d\\lt \\frac{\\eeps}{2}nd+n$ ולכן $d\\lt \\frac{2}{\\eeps}$, סתירה.\nאז $A$ מכילה קטע $I$ באורך $n$ עם צפיפות גדולה מ-$\\frac{\\eeps}{2}$, וע\"י הזזה מתאימה נקבל קבוצה $A_n\\subseteq [n]$ עם $\\frac{\\eeps}{2} n\\lt |A_n|$, שאינה מכילה סדרה חשבונית באורך $k+1$ (כי $I\\subseteq A$ לא מכילה כזו).\n\nכעת, נשרשר את הקבוצות $(A_n)_n$ אחת לשנייה, עם רווחים \"גדולים מספיק\":\nנגדיר $B_1:=A_1$, ובהינתן $B_{i-1}$ נסמן $M_i:=\\max{B_{i-1}}$ ו-\n$$B_i:=B_{i-1}\\cup (2M_i+A_{M_i})$$\nלבסוף, ניקח $B:=\\lim B_i=\\bigcup_{i}B_i$.\nלכל $i$ מתקיים $A_{M_i}\\subseteq [M_i]$, לכן $2M_i+A_{M_i}\\subseteq [3M_i]$, ומההגדרה מתקיים $2M_i+A_{M_i}\\subseteq B_i$. לכן\n$$2M_i+A_{M_i}\\subseteq B_i\\cap [3M_i]\\subseteq B\\cap [3M_i]$$\nובפרט $|B\\cap [3M_i]|\\ge |2M_i+A_{M_i}|=|A_{M_i}|\\gt \\frac{\\eeps}{2} M_i$, כלומר\n$$\\frac{|B\\cap [3M_i]|}{3M_i}=\\frac{1}{3}\\frac{|B\\cap [3M_i]|}{M_i}\\gt \\frac{\\eeps}{6}$$\nולכן\n$$d^*(B)=\\limsup_{n\\to\\infty}{\\frac{|B\\cap [n]|}{n}}\\ge \\limsup_{i\\to\\infty}{\\frac{|B\\cap [3M_i]|}{3M_i}}\\ge \\frac{\\eeps}{6}\\gt 0$$\nממשפט Szemerédi, יש ב-$B$ סדרה חשבונית $a,a+d,...,a+kd$ מאורך $k+1$. זו קבוצה סופית של מספרים, ו-$B_i\\nearrow B$, לכן הסדרה מוכלת ב-$B_i$ עבור $i$ מספיק גדול. יהי $j$ האינדקס המינימלי שעבורו הסדרה מוכלת ב-$B_j=B_{j-1}\\cup (2M_j+A_{M_j})$. ממינימליות הסדרה לא מוכלת ב-$B_{j-1}$, ומצד שני מהגדרתה $A_{M_j}$ לא מכילה סדרה חשבונית מאורך $k+1$, לכן הסדרה חותכת גם את $B_{j-1}$ וגם את $2M_j+A_{M_j}$. \nאבל המרווח בין השתיים גדול מ-$M_j$ (כי $\\max B_{j-1}=M_j$ ו-$\\min(2M_j+A_{M_j})\\ge 2M_j+1$), כלומר $d\\gt M_j$. בנוסף, $B_{j-1},A_{M_i}\\subseteq [M_i]$, לכן כל אחת מ-$B_{j-1},2M_j+A_{M_j}$ מכילות לכל היותר איבר אחד מהסדרה – ו-$B_j$ היא האיחוד של שתי הקבוצות הללו, לכן היא מכילה לכל היותר שני איברים מהסדרה, בסתירה להנחה שהסדרה כולה מוכלת ב-$B_j$ (וש-$k\\ge 2$). $\\square$\n\n\\newpage\n\n# שאלה 5\n$X:=\\TT^2$, $T:X\\to X$ מוגדרת ע\"י $T(x,y)=(x+\\alpha,y+2x+\\alpha)$, $\\alpha\\notin \\QQ$.\n$\\mu:=m\\times m$ כש-$m$ מידת לבג על $\\TT$.\n**א. מ.ש.ל.** המערכת $\\mathbf{X}=(X,\\CB,\\mu, T)$ ארגודית יחידה.\n_הוכחה._ תחילה נראה ש-$T$ שומרת מידה וארגודית.\nשמירת מידה נובעת באופן דומה למערכת בשאלה 2: תהי $f\\in L^1(X)$, אז\n$$\\begin{aligned}\n\\int{f\\circ T}\\ d\\mu&\\overset{(1)}{=}\\int{\\left(\\int f(x+\\alpha,y+2x+\\alpha)\\ dm(y)\\right)dm(x)} \\\\\n&\\overset{(2)}{=}\\int\\left(\\int{f(x+\\alpha, y)\\ dm(y)}\\right)dm(x) \\\\\n&\\overset{(3)}{=}\\int\\left(\\int f(x+\\alpha,y)\\ dm(x)\\right)dm(y) \\\\\n&\\overset{(4)}{=}\\int\\left(\\int{f(x,y)\\ dm(x)}\\right)dm(y)=\\int{f\\ d\\mu}\n\\end{aligned}$$\nכש-$(1),(3)$ נובעים מפוביני ו-$(2),(4)$ מאינווריאנטיות מידת לבג $m$ להזזות. לכן המערכת שומרת מידה.\nבאשר לארגודיות, תהי $f\\in L^2(X)$, ונניח ש-$f$ $T$-אינווריאנטית. מפיתוח פורייה,\n$$f(z)=\\sum_{n\\in \\ZZ^2}{a_ne^{2\\pi i\\,n\\cdot z}}$$\nבפרט, מנוסחת פרסוול נובע $\\sum_{n\\in\\ZZ^2}{|a_n|^2}=\\lVert f\\rVert_2^2\\lt \\infty$. \nנניח ש-$f$ היא $T$-אינווריאנטית, אז לכל $z=(x,y)\\in X$,\n$$\\begin{aligned}\n&f(z)=f(Tz)=\\sum_{n\\in \\ZZ^2}{a_ne^{2\\pi i\\,n\\cdot Tz}} \\\\\n&=\\sum_{j,k\\in \\ZZ}{a_{j,k}e^{2\\pi i(j(x+\\alpha)+k(y+2x+\\alpha))}} \\\\\n&=\\sum_{j,k\\in \\ZZ}{a_{j,k}e^{2\\pi i(j+k)\\alpha}e^{2\\pi i(jx+k(y+2x))}} \\\\\n&=\\sum_{j,k\\in \\ZZ}{a_{j,k}e^{2\\pi i(j+k)\\alpha}e^{2\\pi i\\,(j+2k,k)\\cdot (x,y)}} \\\\\n\\end{aligned}$$\nומיחידות פיתוח פורייה נסיק שלכל $j,k\\in \\ZZ$,\n$$a_{j+2k,k}=a_{j,k}e^{2\\pi i(j+k)\\alpha}$$\nבפרט $|a_{j+2k,k}|=|a_{j,k}|$ לכל $j,k$.\nאם $k\\neq 0$, אז האינדקסים $(j,k),(j+2k,k),(j+4k,k),...$ כולם שונים. אז מצד אחד\n$$|a_{j,k}|^2+|a_{j+2k,k}|^2+...=\\sum_m{|a_{j+2mk,k}|^2}\\le \\sum_{n\\in \\ZZ^2}|a_n|^2\\lt \\infty$$\nומצד שני מהנוסחה שלעיל נובע באינדוקציה $|a_{j+2mk,k}|=|a_{j,k}|$, לכן $\\sum_m{|a_{j+2mk,k}|^2}=\\sum_{m}{|a_{j,k}|^2}$. אז\n$$\\sum_{m}{|a_{j,k}|}^2\\lt \\infty$$\nוזה ייתכן רק אם $|a_{j,k}|^2=0$, כלומר $a_{j,k}=0$.\nעבור $k=0$ נקבל $a_{j,k}=e^{2\\pi ij\\alpha}a_{j,k}$; בגלל ש-$\\alpha\\neq \\QQ$ נובע ש-$e^{2\\pi ij\\alpha}\\neq 1$, ולכן בהכרח $a_{j,k}=0$.\nכלומר, $f\\equiv a_{0,0}$, ובפרט $f$ קבועה. אז כל פונקציה $T$-אינווריאנטית ב-$L^2(X)$ קבועה, ולכן $\\mathbf{X}$ ארגודית.\n\nכעת, נסמן  ב-$G$ את אוסף הנקודות ב-$\\mathbf{X}$ שהן גנריות ביחס ל-$\\mu$. מכך שהמערכת $\\mathbf{X}$ ארגודית נובע, כמו שראינו, ש-$\\mu$-כ.ת. כל נקודה היא גנרית ביחס ל-$\\mu$, כלומר $\\mu(G)=1$.\nנגדיר $R_t: X\\to X$ ע\"י $R_t(x,y)=(x,y+t)$. מידת לבג $m$ אינווריאנטית להזזות, לכן $R_t\\mu =\\mu$ לכל $t$. שתי תכונות חשובה של ההעתקות $R_t$ היא שהן מתחלפות עם $T$ – \n$$R_tT(x,y)=TR_t(x,y)=(x+\\alpha,y+2x+\\alpha+t)$$\nושהן משמרות גנריות: תהי $(x,y)\\in X$ גנרית ביחס ל-$\\mu$. $R_t$ רציפה, לכן לכל $f\\in C(X)$ גם $f\\circ R_t\\in C(X)$, ולכן מגנריות\n$$\\frac{1}{N}\\sum_{n=1}^{N-1}f(T^nR_t(x,y))=\\frac{1}{N}\\sum_{n=1}^{N-1}(f\\circ R_t)(T^n(x,y))\\longrightarrow \\int f\\circ R_t\\ d\\mu=\\int{f\\ d(R_t\\mu)}=\\int{f\\ d\\mu}$$\nכלומר גם $R_t(x,y)$ גנרית ביחס ל-$\\mu$. מכך נובע שאם $(x,y)\\in G$ אז $\\set{x}\\times \\TT\\subseteq G$ – כלומר $G=A\\times \\TT$ עבור $A\\subseteq \\TT$ כלשהי. בפרט, מהגדרת $\\mu$ נובע $1=\\mu(G)=m(A)m(\\TT)=m(A)$.\nכעת, תהי $\\nu$ מידה ארגודית נוספת על $X$. ראינו שהמערכת $\\mathbf{Z}:=(\\TT, \\CB, m, +\\alpha)$ ארגודית יחידה (בתרגיל 4 שאלה 7), וההטלה $\\pi: \\mathbf{X}\\to \\mathbf{Z}$ על הרכיב הראשון היא העתקת גורם; לכן היא לוקחת מידה ארגודית למידה ארגודית, כלומר $\\pi\\nu$ מידה ארגודית על $\\mathbf{Z}$, ומארגודיות יחידה נובע $\\pi\\nu = m$. בפרט\n$$\\nu(G)=\\nu(A\\times \\TT)=\\pi\\nu(A)=m(A)=1$$\nמצד שני, מארגודיות $\\nu$-כ.ת. כל נקודה ב-$X$ היא גנרית ביחס ל-$\\nu$. לכן גם החיתוך של אוסף הנקודות ה-$\\nu$-גנריות עם $G$ הוא ממידה מלאה (ביחס ל-$\\nu$), ובפרט יש נקודה $z\\in G$ שהיא גנרית ביחס ל-$\\nu$. אבל אז $z$ גנרית ביחס ל-$\\mu$ וגם ביחס ל-$\\nu$, ומכך נובע ש-$\\mu=\\nu$ בהכרח, שכן לכל $f\\in C(X)$, $\\lim_N\\frac{1}{N}\\sum{f(T^nz)}$ שווה גם ל-$\\int{f\\ d\\mu}$ וגם ל-$\\int{f\\ d\\nu}$, כלומר $\\mu(f)=\\nu(f)$ לכל $f$ רציפה.\n\nלכן, $\\mu$ היא המידה הארגודית היחידה על $\\mathbf{X}$, והמערכת ארגודית יחידה כנדרש. $\\square$\n\n\\newpage\n\n**ב. מ.ש.ל.** הסדרה $\\left((n\\alpha, n^2\\alpha)\\right)_n$ מתפלגת בצורה אחידה (equidistributed) ב-$\\TT\\times\\TT$.\n_הוכחה._ נסמן $x_0=(0,0)\\in \\mathbf{X}$. נשים לב שמתקיים\n$$Tx_0=(\\alpha, \\alpha),\\ T^2x_0=(2\\alpha, 4\\alpha), T^3x_0=(3\\alpha, 9\\alpha)$$\nובאינדוקציה נקבל שבאופן כללי, $x_n:=T^nx_0=(n\\alpha, n^2\\alpha)$. מסעיף א' המערכת $\\mathbf{X}$ ארגודית יחידה, ולכן כל נקודה ב-$X$ גנרית ביחס למידה הארגודית היחידה $\\mu$. בפרט $x_0$ גנרית, ולכן לכל $f\\in C(X)$,\n$$\\frac{1}{N}\\sum_{n=0}^{N-1}f(x_n)=\\frac{1}{N}\\sum_{n=0}^{N-1}f(T^nx_0)\\longrightarrow\\int{f\\ d\\mu}$$\nולכן הסדרה $(x_n=(n\\alpha, n^2\\alpha))_n$ מתפלגת בצורה אחידה ב-$X=\\TT\\times\\TT$. $\\square$\n\n**ג. מ.ש.ל.** האם הסדרה $(n\\alpha, n^2\\alpha, n^3\\alpha)$ מתפלגת בצורה אחידה ב-$\\TT\\times\\TT\\times\\TT$?\nהטענה נכונה. ההוכחה דומה לתהליך שביצענו בסעיפים הקודמים:\nנסמן $W:=\\TT^3$, $\\lambda:=m\\times m\\times m$ ונגדיר $S: W\\to W$ ע\"י\n$$S(x,y,z)=(x+\\alpha, y+2x+\\alpha, z+3y+3x+\\alpha)$$\n$S$ שומרת מידה משיקול דומה לסעיף א'. אם המערכת $\\mathbf{W}=(W,\\CB,\\lambda,S)$ ארגודית יחידה, אז בפרט הנקודה $w_0=(0,0,0)$ גנרית ביחס ל-$\\lambda$. באינדוקציה נקבל $w_n:=S^nw_0=(n\\alpha,n^2\\alpha,n^3\\alpha)$ ומגנריות נקבל שלכל $f\\in C(Z)$,\n$$\\frac{1}{N}\\sum_{n=0}^{N-1}f(w_n)=\\frac{1}{N}\\sum_{n=0}^{N-1}f(T^nw_0)\\longrightarrow\\int{f\\ d\\lambda}$$\nולכן הסדרה מתפלגת בצורה אחידה. ההוכחה ש-$\\mathbf{W}$ ארגודית יחידה מקבילה להוכחה של סעיף א', נחזור עליה בקצרה:\nעבור ארגודיות, תהי $f\\in L^2(\\mathbf{W})$ $T$-אינווריאנטית. נחקור את פיתוח פורייה של $f$:\n$$f(w)=\\sum_{n\\in \\ZZ^3}{a_ne^{2\\pi i\\,n\\cdot w}}$$\nלכל $n=(a,b,c)\\in \\ZZ^3,w=(x,y,z)\\in W$ מתקיים \n$$\\begin{aligned}\nn\\cdot Tw&=(a,b,c)\\cdot(x+\\alpha,y+2x+\\alpha,z+3y+3x+\\alpha) \\\\\n&=a(x+\\alpha)+b(y+2x+\\alpha)+c(z+3y+3x+\\alpha) \\\\\n&=(a+2b+3c)x+(2b+3c)y+cz+(a+b+c)\\alpha \\\\\n&=\\phi(n)\\cdot w+(a,b,c)\\alpha\n\\end{aligned}$$\nכש-$\\phi(a,b,c):=(a+2b+3c,2b+3c,c)$,\n$$f(Tw)=\\sum_{n\\in \\ZZ^3}{a_ne^{2\\pi i\\,n\\cdot T w}}=\\sum_{n\\in \\ZZ^3}{a_ne^{2\\pi i(a+b+c)\\alpha}e^{2\\pi i\\,\\phi(n)\\cdot w}}$$\nמאינווריאנטיות ומיחידות הפיתוח, נובע שלכל $n\\in\\ZZ^3$\n$$a_{\\phi(n)}=e^{2\\pi i(a+b+c)\\alpha}a_n$$\nכעת מתקיים $\\phi(n)=An$ כש-\n$$A=\\begin{pmatrix}\n1 & 2 & 3\\\\\n0 & 2 & 3 \\\\\n0 & 0 & 1 \\\\\n\\end{pmatrix}$$\nע\"י חישוב ישיר נמצא שהע\"ע של $A$ הם $\\lambda_1=1,\\lambda_2=2$ (בפרט $A$ הפיכה), והמרחב העצמי שמתאים ל-$1$ הוא \n$$V_1=\\Span\\{(1,0,0)\\}=\\set{(a,0,0)}_{a\\in \\ZZ}$$\nלכן, אם $\\phi^k(n)=n$ אז $k=1$ ו-$n=(a,0,0)$ עבור $a\\in\\ZZ$ כלשהו. במקרה הזה, מהנוסחה שלעיל נקבל\n$$a_{(a,0,0)}=e^{2\\pi ia\\alpha}a_{(a,0,0)}$$\nאבל $\\alpha\\notin \\QQ$, לכן אם $a\\neq 0$ אז $a_{(a,0,0)}=0$.\nאחרת, $b\\neq 0$ או $c\\neq 0$ ואז איברי המסלול $n,\\phi(n),\\phi^2(n),...$ כולם שונים זה מזה. מהנוסחה שלעיל נובע באינדוקציה $|a_{\\phi^k(n)}|=|a_n|$ לכל $k$, לכן\n$$\\sum_{k}|a_n|^2=\\sum_k{|a_{\\phi^k(n)}|^2}\\lt \\sum_m{|a_m|^2}=\\lVert f\\rVert_2^2\\lt \\infty$$\nולכן $a_n=0$.\nלכן, $f\\equiv a_{(0,0,0)}$ קבועה, והמערכת ארגודית.\n\nנסמן ב-$G\\subseteq W$ את אוסף הנקודות שהן גנריות ביחס למידה $\\lambda$. מארגודיות, $\\lambda(G)=1$.\nכמו מקודם, נגדיר $\\tilde{R}_t: W\\to W$ ע\"י $\\tilde{R}_t(x,y,z)=(x,y,z+t)$; $\\tilde{R}_t$ מתחלפת עם $S$ לכל $t$, ומכך נובע כמו מקודם שאם $(x,y,z)\\in G$, אז $\\tilde{R}_t(x,y,z)\\in G$ לכל $t$ – כלומר $G=B\\times \\TT$, כש-$B\\subseteq X$. מתקיים\n$$1=\\lambda(G)=\\lambda(B\\times\\TT)=(m\\times m\\times m)(B\\times \\TT)=(m\\times m)(B)=\\mu(B)$$\nכעת, תהי $\\nu$ מידה ארגודית נוספת על $W$. נשים לב שההטלה $\\pi: \\mathbf{W}\\to \\mathbf{X}$ על שני הרכיבים הראשונים היא העתקת גורם; $ \\nu$ ארגודית על $\\mathbf{W}$, לכן $\\pi\\nu$ ארגודית על $\\mathbf{X}$, ומארגודיות יחידה נובע $\\pi\\nu =\\mu$. בפרט, $\\pi\\nu(B)=1$, לכן $\\nu(G)=1$.\nמצד שני, מארגודיות $\\nu$-כ.ת. כל נקודה ב-$W$ היא גנרית ביחס ל-$\\nu$; לכן קיימת נקודה $\\nu$-גנרית ב-$G$, וכפי שהסברנו בסעיף א' מכך נובע ש-$\\nu=\\lambda$, כלומר המערכת ארגודית יחידה כנדרש. $\\square$\n\n\\newpage\n\n**ד. מ.ש.ל.** אם $\\mathbf{Y}=(Y,\\mathcal{D},\\nu, S)$ מערכת ארגודית ו-$\\sigma(\\mathbf{X})\\cap \\sigma(\\mathbf{Y})=\\set{1}$, אז $\\mathbf{X}\\perp\\mathbf{Y}$.\n_הוכחה._ בכיתה ראינו שעבור שתי משמ\"ה ארגודיות, שלאחת מהן ספקטרום דיסקרטי, אם קבוצות הע\"ע שלהן זרות אז המערכות זרות; ההוכחה שלה עובדת גם עבור הטענה כאן, בשינויים קלים:\nנתבונן במשפחת ההעתקות $\\tilde{R}_t:=R_t\\times \\operatorname{id}_Y: X\\times Y\\to X\\times Y$, כש-$R_t$ הן ההעתקות מסעיף א'. כלומר,\n$$\\tilde{R}_t(x_1,x_2,y)=(x_1,x_2+t,y)$$\n$R_t$ מתחלפות עם $T$ כמו שראינו, ולכן $\\tilde{R}_t$ מתחלפות עם $T\\times S$. \nיהי $\\theta$ צימוד של $\\mathbf{X},\\mathbf{Y}$. נראה שהוא טריוויאלי: \nתחילה, נסמן $\\mathbf{Z}:=(\\TT, \\CB, m, +\\alpha)$. כאמור, $\\mathbf{Z}$ היא גורם של $\\mathbf{X}$ (ע\"י הטלה לרכיב הראשון). לכן ההטלה $\\pi_{1,3}(x_1,x_2,y)=(x_1,y)$ היא העתקת גורם $\\mathbf{X}\\times \\mathbf{Y}\\to \\mathbf{Z}\\times \\mathbf{Y}$. בפרט, מכך נובע ש-$\\pi_{1,3}\\theta$ היא צימוד של $\\mathbf{Z},\\mathbf{Y}$; אבל\n- $\\mathbf{Z}$ גורם של $\\mathbf{X}$, לכן $\\sigma(\\mathbf{Z})\\subseteq \\sigma(\\mathbf{X})$, ולכן $\\sigma(Z)\\cap\\sigma(Y)=\\set{1}$,\n- $\\mathbf{Z}$ ארגודית (כגורם של מערכת ארגודית),\n- ל-$\\mathbf{Z}$ יש ספקטרום דיסקרטי (זו מערכת קרונקר),\nומהטענה שהזכרנו נסיק ש-$\\mathbf{Z}\\perp \\mathbf{Y}$. בפרט, $\\pi_{1,3}\\theta=m\\times \\nu$.\n\nכעת, נגדיר $\\theta_t:=\\tilde{R}_t\\theta$ לכל $t$. אז\n$$\n(T\\times S)\\theta_t=(T\\times S)\\tilde{R}_t\\theta=\\tilde{R}_t(T\\times S)\\theta=\\tilde{R}_t\\theta=\\theta_t\n$$\nבנוסף, אם $\\pi_X,\\pi_Y$ הן ההטלות מ-$\\mathbf{X}\\times\\mathbf{Y}$ ל-$\\mathbf{X},\\mathbf{Y}$ בהתאמה, אז $\\pi_Y\\theta_t=\\nu$ (כי $\\tilde{R}_t$ לא פועלת על $Y$) ו-$\\pi_X\\theta_t=R_t\\mu=\\mu$ (את השוויון השני ראינו בסעיף א'). לכן $\\theta_t$ הן צימודים של $\\mathbf{X},\\mathbf{Y}$. בעזרתן נגדיר\n$$\\tilde{\\theta}:=\\int{\\theta_t\\ dm(t)}$$\nאז גם $\\tilde{\\theta}$ צימוד (כמו שראינו, ההטלות והפעולה $T\\times S$ נכנסות לתוך האינטגרל, ומקבלים ש-$\\tilde{\\theta}$ אינווריאנטית והמידות השוליות הן $\\mu,\\nu$ בהתאמה). מצד שני לכל $f\\in L^1(\\mathbf{X}\\times\\mathbf{Y})$,\n$$\\begin{aligned}\n&\\int{f\\ d\\tilde{\\theta}}=\\int{\\left(\\int{f(x_1,x_2,y)\\ d\\theta_t(x_1,x_2,y)}\\right)dm(t)} \\\\\n&=\\int{\\left(\\int{\\tilde{R}_tf(x_1,x_2,y)\\ d\\theta(x_1,x_2,y)}\\right)dm(t)}\n=\\int{\\left(\\int{f(x_1,x_2+t,y)\\ d\\theta(x_1,x_2,y)}\\right)dm(t)} \\\\\n&\\overset{(1))}{=}\\int{\\left(\\int{f(x_1,x_2+t,y)\\ dm(t)}\\right)d\\theta(x_1,x_2,y)}\n\\overset{(2)}{=}\\int{\\left(\\int{f(x_1,t,y)\\ dm(t)}\\right)d\\theta(x_1,x_2,y)} \\\\\n&\\overset{(3)}{=}\\iint{f(x_1,t,y)\\ d(\\pi_{1,3}\\theta)(x_1,x_2,y)\\,dm(t)}\n\\overset{(4)}{=}\\iint{f(x_1,t,y)}\\ d(m\\times \\nu)(x_1,y)\\,dm(t) \\\\\n&=\\iint f(x_1,t,y)\\ d\\mu(x_1,t)\\,d\\nu(y)=\\int{f\\ d(\\mu\\times\\nu) }\n\\end{aligned}$$\nכאשר:\n1. מפוביני\n2. מאינווריאנטיות $m$ להזזות\n3. כי $x_2$ לא מופיע באינטגרנד\n4. מפוביני ומהאמור לעיל\nולכן $\\tilde{\\theta}=\\mu\\times \\nu$.\n\nראינו שבהינתן שתי מערכות ארגודיות, אם קבוצות הערכים העצמיים שלהן זרות אז מכפלת המערכות היא ארגודית; יחד עם ההנחות נסיק ש-$\\mathbf{X}\\times \\mathbf{Y}$ ארגודית, ובפרט $\\tilde{\\theta}=\\mu\\times \\nu$ ארגודית. אבל הפירוק הארגודי של מידה הוא יחיד, דהיינו $m$-כ.ת. לכל $t$, $\\theta_t=\\mu\\times \\nu$. בפרט קיים $t$ כזה, ומהגדרת $\\tilde{R}_t$ נסיק\n$$\\theta=\\tilde{R}_t^{-1}(\\mu\\times \\nu)=R_t^{-1}\\mu\\times\\nu=\\mu\\times\\nu$$\nכנדרש. $\\square$\n\n\\newpage\n\n# שאלה 6\n$\\mathbf{X}=(X,\\CB,\\mu,T)$ מערכת מערבבת חלש.\n**א.** $t,s\\in S^1$,\n**מ.ש.ל.** $\\mu$-כ.ת. לכל $x$ הגבול\n$$\\tag{*}\\lim_{N\\to\\infty}\\frac{1}{N}\\sum_{n=0}^{N-1}{t^{n^2}s^nf(T^nx)}$$\nקיים לכל $f\\in C(X)$.\n_הוכחה._ תחילה, נראה שלכל $f\\in C(X)$ קבועה, הגבול $(*)$ קיים $\\mu$-כ.ת. לכל $x$:\nנתבונן במערכת $\\mathbf{W}:=\\mathbf{X}\\times \\mathbf{Y_t}$, כש-$\\mathbf{Y_t}:=(Y,\\CB_Y,\\nu,S_t)$ מוגדרת ע\"י $Y=(S^1)^2$, $\\nu$ מידת לבג על $Y$ ו-\n$$S_t(y_1,y_2)=(t\\,y_1,t\\,y_1^2\\,y_2)$$\nתחת הזיהוי של $\\TT$ עם $S^1$, המערכת $\\mathbf{Y_t}$ איזומורפית למערכת משאלה 5 (עבור $t\\notin e^{2\\pi i\\QQ}$, לפחות).\nנסמן $\\hat{T}:=T\\times S_t$, אז באינדוקציה על $n$ נקבל\n$$\\hat{T}^n(x,y_1,y_2)=\\left(T^nx,t^ny_1,t^{n^2}y_1^{2n}\\,y_2\\right)$$\nנסמן $g:=\\phi(f)(x,y_1,y_2)=y_2f(x)$, אז $g\\in C(\\mathbf{W})$ ומתקיים\n$$g\\left(\\hat{T}^n(x,y_1,y_2)\\right)=g\\left(T^nx,t^ny_1,t^{n^2}y_1^{2n}y_2\\right)=y_2t^{n^2}y_1^{2n}f(T^nx)$$\nכעת, ממשפט ווינר-ווינטנר עבור המערכת $\\mathbf{W}$ והפונקציה $g$, נקבל שיש קבוצה $E\\subseteq X\\times Y$ ממידה מלאה כך שלכל $w=(x,y_1,y_2)\\in E$, הגבול\n$$\\lim_{N\\to\\infty}\\frac{1}{N}\\sum_{n=0}^{N-1}{c^ng(\\hat{T}^nw)}=y_2\\lim_{N\\to\\infty}\\frac{1}{N}\\sum{c^ny_1^{2n}t^{n^2}f(T^nx)}$$\nקיים *לכל* $c\\in S^1$. בפרט, ע\"י הצבה $c=s_0y_1^{-2}$, נקבל שהגבול \n$$\\lim_{N\\to\\infty}\\frac{1}{N}\\sum{(sy_1^{-2})^ny_1^{2n}t^{n^2}f(T^nx)}=\\lim_{N\\to\\infty}\\frac{1}{N}\\sum{t^{n^2}s_0^nf(T^nx)}$$\nקיים לכל $w=(x,y_1,y_2)\\in E$ *ולכל* $s_0\\in S^1$, ובפרט הגבול קיים $\\mu$-כ.ת. לכל $x$ עבור $s_0=s$.\n\nאם כן, לכל $f\\in C(X)$ קיימת קבוצה $E_{f}\\subseteq X$ ממידה מלאה, כך שלכל $x\\in E_{f}$ הגבול $(*)$ קיים עם $f$. \nהמרחב $X$ קומפקטי ומטרי, לכן $C(X)$ ספרבילי – תהי $\\{f_i\\}_i$ קבוצה צפופה במרחב. נרשום $E:=\\bigcap_i E_{f_i}$, אז לכל $x\\in E$, הגבול $(*)$ קיים לכל $f_i$. נראה שבקבוצה זו הגבול קיים לכל פונקציה רציפה:\nתהי $f\\in C(X)$, $\\eeps>0$. מהצפיפות יש $i$ כך ש-$\\lVert f-f_i\\rVert_\\infty \\lt \\frac{\\eeps}{2}$. נקבע $x\\in E$, אז מתקיים\n$$\n\\left|\\frac{1}{N}\\sum_{n=0}^{N-1}{t^{n^2}s^nf(T^nx)}-\\frac{1}{N}\\sum_{n=0}^{N-1}{t^{n^2}s^nf_i(T^nx)}\\right|\n\\le\\frac{1}{N}\\sum_{n=0}^{N-1}\\left|t^{n^2}s^n\\right|\\lVert f-f_i\\rVert_\\infty=\\lVert f-f_i\\rVert_\\infty\\lt \\frac{\\eeps}{2}\n$$\nובנוסף\n$$\\left|\\int{f\\ d\\mu}-\\int{f_i\\ d\\mu}\\right|\\le \\lVert f-f_i\\rVert_1\\le \\mu(X)\\lVert f-f_i\\rVert_\\infty\\lt \\frac{\\eeps}{2}$$\nלכן\n$$\n\\left|\\frac{1}{N}\\sum{t^{n^2}s^nf(T^nx)}-\\int{f\\ d\\mu}\\right|\n\\le\\left|\\frac{1}{N}\\sum{t^{n^2}s^nf_i(T^nx)}-\\int{f_i\\ d\\mu}\\right|+\\eeps\n$$\nומהגדרת $E$ האגף השמאלי שואף ל-$\\eeps$, לכן\n$$\\limsup_{N\\to\\infty}\\left|\\frac{1}{N}\\sum{t^{n^2}s^nf(T^nx)}-\\int{f\\ d\\mu}\\right|\\le \\eeps$$\nבגבול $\\eeps\\to 0$ נקבל\n$$0\\le \\liminf_{N}\\left|\\frac{1}{N}\\sum{t^{n^2}s^nf(T^nx)}-\\int{f\\ d\\mu}\\right|\\le \\limsup_{N}\\left|\\frac{1}{N}\\sum{t^{n^2}s^nf(T^nx)}-\\int{f\\ d\\mu}\\right|\\le 0$$\nולכן $\\sum{t^{n^2}s^nf(T^nx)}\\to \\int{f}$, כנדרש. $\\square$\n\n**ב. מ.ש.ל.** יש קבוצה ממידה מלאה שבה הגבול $(*)$ קיים *לכל* $t,s\\in S^1$.\n_הוכחה._ נוכיח את הטענה במקרה הכללי יותר ש-$\\mathbf{X}$ ארגודית, לאו דווקא מערבבת חלש:\n**למה 1:** לכל $t\\in S^1$ מתקיים $\\sigma(Y_t)=\\set{t^j}_{j\\in \\ZZ}$. \n_הוכחת למה 1._ נוכיח את הטענה המקבילה עבור המערכת האיזומורפית משאלה 5: נתבונן במערכת $\\mathbf{\\tilde{Y}}_t=(\\TT^2, \\CB_{\\TT^2}, m\\times m, \\tilde{S}_\\alpha)$, כש-$\\tilde{S}_\\alpha(x,y)=(x+\\alpha,y+2x+\\alpha)$. נמצא את אוסף הערכים העצמיים שלה:\nתהי $f\\in L^2(\\TT^2)$ פונקציה עצמית, כלומר $\\tilde{S}_\\alpha f=\\lambda f$ עבור $\\lambda$ כלשהו. נחקור את פיתוח פורייה, בדומה לתהליך שעשינו בשאלה 5: נרשום\n$$f(z)=\\sum_{n\\in \\ZZ^2}{a_ne^{2\\pi i\\,n\\cdot z}}$$\nאז\n$$\\begin{aligned}\n\\lambda f(x,y)&=\\sum_{j,k\\in \\ZZ}{\\lambda a_{jk}\\,e^{2\\pi i(j,k)\\cdot(x,y)}}=\\sum_{j,k\\in \\ZZ}{\\lambda a_{j+2k,k}\\,e^{2\\pi i(j+2k,k)\\cdot(x,y)}} \\\\\n\\tilde{S}_tf(x,y)&=\\sum_{j,k\\in \\ZZ}{a_{jk}\\,e^{2\\pi i(j+k)\\alpha}\\,e^{2\\pi i(j+2k,k)\\cdot(x,y)}}\n\\end{aligned}$$\nומיחידות הפיתוח נובע שלכל $j,k\\in \\ZZ$, $a_{j,k}\\,e^{2\\pi i(j+k)\\alpha}=\\lambda a_{j+2k,k}$.\nעבור $k\\neq 0$ נקבל $|a_{j+2k,j}|=|a_{j,k}|$ לכל $j$, וכמו בשאלה 5 מכך נובע $a_{j,k}=0$.\nמצד שני $f\\neq 0$ כפונקציה עצמית, לכן יש $j$ כך ש-$a_{j,0}\\neq 0$; מהנוסחה $a_{j,0}e^{2\\pi ijt}=\\lambda a_{j,0}$, ולכן בהכרח $\\lambda=(e^{2\\pi i\\alpha})^j$.\nכלומר\n$$\\sigma(\\mathbf{\\tilde{Y}}_t)\\subseteq \\set{(e^{2\\pi i\\alpha)^j}}_j$$\nמצד שני לכל $j$ הפונקציה $f_j(x,y)=e^{2\\pi i jx}$ היא פונקציה עצמית של $\\mathbf{\\tilde{Y}}_t$ שמתאימה לערך $(e^{2\\pi i\\alpha})^j$, ולכן מתקיים שוויון. $\\square$\n\n_הוכחת הטענה._ ההוכחה מתחקה אחרי הוכחת משפט ווינר-ווינטנר:\nבמהלך ההוכחה של סעיף א' ראינו למעשה שלכל $t\\in S^1$ יש קבוצה $E_t\\subseteq X$ מקבוצה מלאה שבה הגבול $(*)$ קיים לכל $f\\in C(X)$ *ולכל* $s\\in S^1$.\nנסמן \n$$\\tilde{\\sigma}:= e^{2\\pi i\\QQ}\\cup \\set{t\\in S^1\\mid \\exists_{j\\in\\ZZ}\\ t^j\\in \\sigma(\\mathbf{X})}$$\n$\\sigma(\\mathbf{X})$ בת מנייה, לכן גם $\\tilde{\\sigma}$ בת מנייה. אז הקבוצה $E:=\\bigcap_{t\\in\\tilde{\\sigma}}E_t$ היא ממידה מלאה, ובה הגבול $(**)$ מתקיים לכל $t\\in \\tilde{\\sigma}$, לכל $s\\in S^1$ ולכל $f\\in C(X)$.\nנקבע $t\\notin \\tilde{\\sigma}$, אז מתקיים מצד אחד $t\\notin e^{2\\pi i\\QQ}$, לכן המערכת $\\mathbf{Y}_t$ ארגודית יחידה (משאלה 5), ומצד שני\n$$\\sigma(\\mathbf{X})\\cap \\sigma(\\mathbf{Y}_t)=\\sigma(\\mathbf{X})\\cap\\set{t^j}_{j\\in \\ZZ}=\\set{1}$$\n$\\mathbf{X}$ ארגודית, לכן מסעיף ד' בשאלה 5 נסיק ש-$\\mathbf{X}\\perp \\mathbf{Y}_t$. מארגודיות יחידה, כל $y\\in \\mathbf{Y}_t$ גנרית ביחס ל-$\\nu$, ולכן לכל $x\\in \\mathbf{X}$ שהיא גנרית ביחס ל-$\\mu$, הזוג $(x,y)$ גנרי ביחס ל-$\\mu\\times\\nu$. \nנסמן ב-$F\\subseteq X$ את אוסף הנקודות שהן גנריות ביחס ל-$\\mu$, אז אוסף הנקודות ב-$X\\times Y$ שהן גנריות ביחס ל-$\\mu\\times \\nu$ מכיל את $F\\times Y$ (למעשה מתקיים שוויון). לכל $f\\in C(\\mathbf{X})$, $\\phi(f)\\in C(\\mathbf{W})$, ולכן לכל $x\\in F$ הגבול\n$$\n\\lim_{N\\to\\infty}\\frac{1}{N}\\sum_{n=0}^{N-1}{\\phi(f)\\left(\\hat{T}^n(x,y_1,y_2)\\right)}\n=y_2\\lim_{N\\to\\infty}\\frac{1}{N}\\sum{y_1^{2n}t^{n^2}f(T^nx)}\n$$\nקיים לכל $t\\in S^1\\setminus\\tilde{\\sigma}$, לכל $y_1\\in S^1$ ולכל $f\\in C(\\mathbf{X})$. לכל $s\\in S^1$ יש $y_1\\in S^1$ כך ש-$s=y_1^2$, ולכן לכל $x\\in F$ הגבול $(*)$ מתקיים לכל $t\\in S^1\\setminus \\tilde{\\sigma}$, לכל $s\\in S^1$ ולכל $f\\in C(\\mathbf{X})$.\nמארגודיות $\\mathbf{X}$, הקבוצה $F$ היא ממידה מלאה, ולכן גם $E\\cap F$ ממידה מלאה. לכל $x\\in E\\cap F$, הגבול $(*)$ מתקיים לכל $t\\in S^1$, לכל $s\\in S^1$ ולכל $f\\in C(\\mathbf{X})$, כנדרש. $\\square$\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n"
}