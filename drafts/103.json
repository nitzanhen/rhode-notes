{
  "id": "103",
  "name": "",
  "body": "יהי $T=(V,E)$ העץ ה-$3$ רגולרי עם שורש שרירותי $o\\in V$, ו-$A$ תהליך אינווריאנטי חסום עליו (בקשתות או בצמתים).\nבהינתן צמתים $u,v\\in V$, נסמן ב-$u\\to v$ את המסלול (היחיד) מ-$u$ ל-$v$, וב-$A_{u, v}$ את הסכום של הקשתות או הצמתים לאורכו.\nנגדיר\n$$\\begin{aligned}\ns_{\\text{cloud}}&:=\\limsup_{n\\to\\infty}\\frac{1}{n}\\max_{v\\in S_n(o)}{A_{o, v}} \\\\\ns_{\\text{burst}}&:=\\sup_{\\zeta\\in \\partial T}\\limsup_{n\\to\\infty}\\frac{1}{n}A_{o, \\zeta_n} \\\\\ns_{\\text{sust}}&:=\\sup_{\\zeta\\in \\partial T}\\liminf_{n\\to\\infty}\\frac{1}{n}A_{o, \\zeta_n} \\\\\n\\end{aligned}$$\nמתקיים תמיד $s_{\\text{sust}}\\le s_{\\text{burst}}\\le s_{\\text{cloud}}$; ראינו גם טיעון די פשוט ש-$s_{\\text{burst}}=s_{\\text{cloud}}$ כ.ת. \n**משפט:** מתקיים $s_{\\text{sust}}=s_{\\text{cloud}}$ כ.ת., כלומר שלוש המהירויות מתלכדות.\n_הוכחה._ מספיק להניח ש-$A$ ארגודית, שכן הטענה מיתרגמת באופן ישיר לכל תהליך אינווריאנטי ע\"י שימוש בפירוק הארגודי.\nבנוסף, מספיק להראות זאת עבור תהליך בקשתות: בהינתן פרקולציה בצמתים $A$, נגדיר תהליך בקשתות $\\tilde{A}$ ע\"י\n$$\\tilde{A}(e)=\\frac{1}{2}\\left(A(e^-)+A(e^+)\\right)$$\nאז $A_{x\\to y}=\\tilde{A}_{x,y}+\\frac{1}{2}(A(x)+A(y))$, ולכן באופן אסימפטוטי הצפיפות של מסלול ב-$A$ וב-$\\tilde{A}$ זהה, לכן גם המהירויות מתלכדות (ובפרט שוות אחת לשנייה). לבסוף, מספיק להוכיח את הטענה עבור תהליך שמקבל ערכים ב-$[0,1]$.\n\nרעיון ההוכחה הוא להשתמש בסדרה של הילוכים מקריים \"חמדניים\", שנוטים ללכת במסלולים יותר ויותר צפופים, ושהמסלול שלהם חוזר על עצמו פחות ופחות (כלומר הם הולכים ומקרבים \"ענף צפוף\").\n\nיהי $\\eeps \\gt 0$. נסמן $a:=s_{\\text{cloud}}-\\eeps$, ולכל צומת $x\\in V$\n$$C_n(x):=\\set{y\\in S_n(x)\\mid A_{x,y}\\ge na},\\quad c_n(x):=|C_n(x)|$$\nנסמן ב-$\\Omega:=[0,1]^{E}$ את מרחב הקונפיגורציות, נגדיר סביבה אינווריאנטית $p: \\Omega\\times V\\times V\\to [0,1]$ ע\"י\n$$p_\\omega(x,y)=\\frac{1}{c_n(x)+\\eeps}\\one_{y\\in C_n(x)}+\\frac{1}{|S_n|}\\frac{\\eeps}{c_n(x)+\\eeps}\\one_{y\\in S_n(x)}$$\n(נדגיש שהמאורעות באינדיקטורים לא זרים). אינווריאנטיות ברורה מההגדרה, וזו אכן סביבה כי\n$$\\sum_{y\\in V}p_{\\omega}(x,y)=\\sum_{y\\in C_n(0)}\\frac{1}{c_n(x)+\\eeps}+\\frac{1}{|S_n|}\\sum_{y\\in S_n(x)}\\frac{\\eeps}{c_n(x)+\\eeps}=\\frac{c_n(x)}{c_n(x)+\\eeps}+\\frac{\\eeps}{c_n(x)+\\eeps}=1$$\nאנחנו מעוניינים בהילוך המקרי בסביבה המקרית (RWRE) שמוגדר, על קונפיגורציה קבועה $\\omega\\in \\Omega$, כשרשרת מרקוב עם הסתברויות מעבר $p_\\omega$. \nנגדיר גם פונקציית משקל (initial bias) $\\nu: \\Omega\\times V\\to [0,\\infty)$ ע\"י\n$$\\nu_\\omega(x)=c_n(x)+\\eeps$$\nגם זו בוודאי אינווריאנטית, ו-\n$$p_\\omega(x,y)\\nu_\\omega(x)=\\one_{y\\in C_n(x)}+\\frac{\\eeps}{|S_n|}\\one_{y\\in S_n(x)}=\\one_{x\\in C_n(y)}+\\frac{\\eeps}{|S_n|}\\one_{x\\in S_n(y)}=p_\\omega(y,x)\\nu_\\omega(y)$$\nלכן ההילוך המקרי המתקבל הפיך ביחס ל-$\\nu$. \nנסמן ב-$\\PP_{x}$ את המידה על $\\Omega\\times V^{\\NN}$ שמתארת את ההילוך המקרי האמור כשהוא מתחיל ב-$x$, וב-$\\PP_{\\omega,x}$ את המידה המתאימה על $V^\\NN$ שמתראת את ההילוך שמתחיל ב-$x$ על סביבה נתונה $\\omega\\in \\Omega$ ($\\PP_{\\omega,x}$ מתקבלות מ-$\\PP_x$ ע\"י פירוק לפי הקונפיגורציה). שתי המידות האלו, מבחינתנו, מצומצמות ל-$\\sigma$-אלגברה $\\mathcal{I}$ של המאורעות האינווריאנטיים שהם ביחס לכל האוטומורפיזמים של $T$. \n\nפונקציית המשקל $\\nu$ משרה מידה $\\widehat{\\PP}_x$ על $\\Omega\\times V^\\NN$, שנקבעת ע\"י \n$$\\EE_{\\nu,x}(X):=\\EE(X\\tilde\\nu)=\\frac{\\EE(X\\nu)}{\\EE(\\nu)}$$\nכש-$\\tilde{\\nu}=\\frac{\\nu}{\\EE(\\nu)}$ הוא המשקל המנורמל. בהמשך נשתמש בסימון $\\EE_\\nu:=\\EE_{\\nu, o}$, עבור שורש שרירותי (קבוע) $o\\in V$, לשם הפשטות. לפי התוצאה המרכזית ב-Lyons, Schramm (1999) ומשפט 4.1 ב-Aldous, Lyons (2007), המידה $\\widehat{\\PP}_x$ סטציונרי ביחס להזזה $\\mathcal{S}(\\omega, (v_i)_i)=(\\omega, (v_{i+1})_i)$, והפיכה גלובלית. את הסטציונריות אפשר לנסח גם באופן שקול בכך שהמערכת $(\\Omega\\times V^{\\ZZ}, \\mathcal{I}, \\PP_x, \\mathcal{S})$ שומרת מידה. לפי משפט 4.6 במאמר השני, ההילוך המקרי ארגודי (**נימוק?**).\n\nבהינתן $\\omega\\in \\Omega$, את ההילוך המקרי בסביבה זו ניתן לפרש כהילוך מקרי על רשת: הגרף שלה הוא $G_n$ שצמתיו הם $V$ ושני קודקודים $x,y\\in V$ מחוברים בו אמ\"מ $d_T(x,y)=n$; הקיבולת של קשת $e=(x,y)$ נתונה ע\"י $c(x,y)=\\nu_\\omega(x)p_\\omega(x,y)$ ($c$ סימטרית בדיוק כי ההילוך הפיך). כלומר, ההילוך המקרי הנתון הוא הילוך מקרי על רשת מקרית (RNRW). נזכיר שהראנו בעבר של-$G_n$ יש קבוע איזופרימטרי מסדר גודל של $2^{n}-2^{n/2}$.\n\nנתבונן בסדרת ההילוכים $x^{(n)}=\\left(x^{(n)}_k\\right)_k$. נרצה להראות שהצפיפות של המסלול שהם קובעים גבוהה, ושהם חוזרים על עצמם מעט. \nבאשר לצפיפות, נקבע $n$ ונקודת התחלה, ונסמן ב-$x_k:=x_k^{(n)}$ את ההילוך המקרי שמתחיל ב-$o$. תהי $(v_k)_k$ סדרת הצמתים המתקבלת משרשור המסלולים $x_{i}\\to x_{i+1}$, (כך ש-$o=x_0=v_0$ ו-$x_{k}=v_{nk}$).\n\nלכל $k$, נרשום $k=qn+r$, אז\n$$\\sum_{i=0}^{k-1}{A_{v_i,v_{i+1}}}=\\sum_{i=0}^{q}A_{x_i,x_{i+1}}+\\sum_{i=qn}^{k-1}A_{v_{i},v_{i+1}}$$\nולכן\n$$0\\le \\sum_{i=0}^{k-1}{A_{v_i,v_{i+1}}}-\\sum_{i=0}^{q}A_{x_i,x_{i+1}}\\le n\n\\implies \\lim_{k\\to\\infty}\\frac{1}{k}\\left(\\sum_{i=0}^{k-1}{A_{v_i,v_{i+1}}}-\\sum_{i=0}^{q}A_{x_i,x_{i+1}}\\right)=0$$\nכעת $\\frac{1}{k}=\\frac{q}{nq+r}\\frac{1}{q}\\approx \\frac{1}{n}\\frac{1}{q}$, לכן\n$$\\lim_{q\\to \\infty}\\left(\\frac{1}{k}\\sum_{i=0}^{k-1}A_{v_i,v_{i+1}}-\\frac{1}{q}\\sum_{i=0}^q\\frac{1}{n}A_{x_i,x_{i+1}}\\right)=0$$\nכלומר באופן אסימפטוטי, הצפיפות של המסלול $(v_i)$ והצפיפות של הממוצעים $\\frac{1}{n}A_{x_i,x_{i+1}}$ מתלכדות. צפיפות הממוצעים נתונה לנו ע\"י המשפט הארגודי (מסטציונריות ההילוך):\n$$\\frac{1}{N}\\sum_{i=0}^{N-1}\\frac{1}{n}A_{x_i,x_{i+1}}\\xrightarrow[N\\to\\infty]{\\text{a.s. \\& }L^1}\\EE_\\nu\\left(\\frac{1}{n}A_{x_0,x_1}\\right)=\\frac{1}{n}\\frac{\\EE(A_{x_0,x_1}\\nu)}{\\EE(\\nu)}$$\nכעת, כל צעד של ההילוך בצומת $x$ מתקבל מהגרלה של מטבע, עם סיכוי של $c_n(x)/(c_n(x)+\\eeps)$ להצלחה; נסמן את המאורע שבו ההגרלה מצליחה, עבור הצעד הראשון, ב-$B$. אז\n$$\n\\frac{1}{n}\\frac{\\EE(A_{x_0,x_1}\\nu)}{\\EE(\\nu)}\\ge\n\\frac{1}{n}\\frac{\\EE(an\\one_B\\nu)}{\\EE(\\nu)}=\n\\frac{1}{n}\\frac{an\\EE(\\EE[\\nu\\one_B\\mid \\nu])}{\\EE(\\nu)}=\n\\frac{a\\EE(c_n)}{\\EE(\\nu)}=a\\left(1-\\frac{\\eeps}{\\EE(c_n)+\\eeps}\\right)\n$$\nוראינו ש-$\\EE(c_n)\\underset{n\\to\\infty}{\\longrightarrow}\\infty$ (ייתכן שלא צריך את זה; אפשר להשתמש עבור ההילוך בפרמטר $\\eeps'$ שאינו תלוי ב-$\\eeps$, וכשזה שואף ל-$0$ עבור $n$ קבוע הצפיפות ממילא מקיימת את הדרוש).\n\nכעת, נשים לב ש-$x^{(n)}$ חולף כ.ת. לכל $n$: נקבע סביבה $\\omega\\in \\Omega$, אז $c_\\omega(x,y)\\ge \\eeps$ לכל זוג צמתים, ולכן מעקרון המונוטוניות של Rayleigh ההילוך על הרשת שנקבעת ע\"י $\\omega$ חולף אמ\"מ ההילוך על $G_n$, כשלכל קשת יש משקל $\\eeps$, חולף. אבל ההילוך הזה הוא פשוט הילוך מקרי פשוט, והוא חולף כי הקבוע האיזופרימטרי של $G_n$ חיובי.\n\nאם כן, ההילוך קובע ענף (מקרי) שאליו ההילוך מתכנס בסופו של דבר – אפשר לקבל אותו ע\"י מחיקת מעגלים בהילוך, או לחילופין ע\"י התבוננות באוסף הצמתים ב-$T$ שההילוך חוצה מספר אי-זוגי של פעמים (נשים לב שההילוך בוחר בכל פעם מסלול באופן $n$ בעץ $T$, לכן \"חצייה\" של צומת אינה בהכרח נחיתה בו בסוף הצעד). נסמן את הענף הזה, עבור מסלול חולף $v$, ע\"י $\\xi(v)$.\nכמו כן, עבור מסלול כלשהו $v$, נגדיר את המהירות שלו ע\"י $\\lim_k{d(v_k,v_0)/k}$ כל עוד הגבול קיים.\n\nאבחנה מרכזית בהוכחה שלנו היא שככל שהמהירות של ההילוך גדלה, צפיפות הקשתות המשותפות למסלול $v$ שנקבע ע\"י שרשור המסלולים $x_i\\to x_{i+1}$ ולענף $\\xi(x)=\\xi(v)$ שאליו ההילוך מתכנס, הולכת וגדלה. ליתר דיוק, אם המהירות של $v$ היא  $1-\\eeps$, אז צפיפות הקשתות המשותפות ל-$v,\\xi(v)$ היא $1-2\\eeps$ (אינטואיטיבית, זה כי כל קשת שלא תורמת למהירות היא קשת שחוזרים עליה בשלב מאוחר יותר, כלומר עוברים עליה פעמיים באופן שאינו תורם ל-$\\xi$; **צריך הוכחה מדויקת**).\n\nראינו שבאופן אסימפטוטי ב-$n$, הצפיפות של המסלול $v$ היא לפחות $a$; אם נראה שהמהירות של סדרת ההילוכים $v^{(n)}$ שואפת ל-$1$, נקבל ש-\n$$s_{\\text{sust}}\\ge \\sup_{n}\\left(\\operatorname*{density}(\\xi(v)\\right)\\ge a=s_{\\text{cloud}}-\\eeps$$\nוסיימנו. באופן שקול, עלינו להראות ש-$\\frac{1}{n}\\operatorname*{speed}(x^{(n)})\\to 1$ כ.ת.\nובכן, נקבע $n$. הסדרה $Y_{ij}=d_T(x_i,x_j)$ תת-אדיטיבית ו-$x:=x^{(n)}\\sim\\widehat\\PP_o$ ארגודי, לכן מהמשפט הארגודי התת-אדיטיבי הגבול\n$$\\operatorname*{speed}(x)=\\lim\\frac{1}{k}d(o,x_k)$$\nקיים וקבוע כ.ת. יתר על כן, $\\EE_\\nu(Y_{0n})\\to \\operatorname*{speed}(x)$.\nנסמן $\\Delta(x,y;z)=d_T(y,z)-d_T(x,z)$, אז $\\Delta(x_{j},x_{j+1};o)=Y_{0,j+1}-Y_{0j}$ ולכן\n$$Y_{0,k}=\\sum_{j=0}^{k-1}\\Delta(x_{j},x_{j+1};o)\\implies \\EE_\\nu(Y_{0,k})=\\sum_{j=0}^{k-1}\\EE_\\nu(\\Delta(x_{j},x_{j+1};o))=\\sum_{j=0}^{k-1}\\EE_\\nu(\\Delta(o,x_1;x_{-j}))$$\nכשהשוויון האחרון נובע מסטציונריות ומהפיכות. נסמן $\\Delta_j:=\\Delta(o,x_1;x_{-j})$, אז\n$$\\EE_\\nu(\\Delta_j)=\\frac{1}{\\EE(\\nu)}\\EE(\\EE_\\omega(\\Delta_j\\nu))$$\n\nעבור סביבה נתונה $\\omega\\in \\Omega$, מתקיים\n$$\\begin{aligned}\n\\PP_\\omega(\\Delta_j=k)\n&=\\frac{c_n(o)}{c_n(o)+\\eeps}\\frac{|\\set{y\\in C_n(o)\\mid \\Delta(o,y;x_{-j})=k}|}{c_n(o)} \\\\\n&+\\frac{\\eeps}{c_n(o)+\\eeps}\\frac{|\\set{y\\in S_n(o)\\mid \\Delta(o,y;x_{-j})=k}|}{|S_n(o)|}\n\\end{aligned}$$\nו-\n$$\\begin{aligned}\n\\EE(|\\set{y\\in C_n(o)\\mid \\Delta(o,y;x_{-j})=k}|)&=\\PP(y\\in C_n(o))|\\set{y\\in S_n(o)\\mid \\Delta(o,y;x_{-j})=k}| \\\\\n&=\\frac{\\EE(c_n(o))}{d_n}|\\set{y\\in S_n(o)\\mid \\Delta(o,y;x_{-j})=k}|\n\\end{aligned}$$\nכש-$d_n:=|S_n(o)|$. לכן\n$$\\begin{aligned}\n\\EE_\\omega(\\Delta_j\\nu)&=\\nu_\\omega(o)\\sum_{k=-n}^nk\\PP_\\omega(\\Delta_j=k) \\\\\n&=\\sum_{k=-n}^n k\\left(|\\set{y\\in C_n(o)\\mid \\Delta(o,y;x_{-j})=k}|+\\frac{\\eeps}{d_n}|\\set{y\\in S_n(o)\\mid \\Delta(o,y;x_{-j})=k}|\\right) \\\\\n\\implies \\EE(\\Delta_j\\nu)&=\\sum_{k=-n}^n k\\frac{|\\set{y\\in S_n(o)\\mid \\Delta(o,y;x_{-j})=k}|}{d_n}\\left(\\EE(c_n(o)+\\eeps)\\right) \\\\\n&=\\EE(\\nu)\\sum_{k=-n}^nk\\PP(\\Delta(o,U^{(n)};x_{-j})=k)=\\EE(\\nu)\\EE(\\Delta(o,U^{(n)},x_{-j}))\n\\end{aligned}$$\nכש-$U^{(n)}$ מתפלג באופן אחיד על $S_n(o)$. אם כן,\n$$\\EE_\\nu(\\Delta_j)=\\EE\\left(\\Delta(o,U^{(n)},x_{-j})\\right)$$\nעבור $T$, אפשר לחשב את התוחלת הזו במפורש: עבור $n$ אי-זוגי למשל, ע\"י ספירת מסלולים, נסיק שלכל $z\\in V$ כך ש-$d_T(o,z)\\ge n$, מתקיים\n$$|\\set{y\\in S_n(o)\\mid \\Delta(o,y;x_{-j})}|=\\begin{cases}\n2^n & k=n \\\\ 2^{n-1-i} & k=n-2i,\\ 0\\lt k\\lt n \\\\ 1 & k=-n \n\\end{cases}$$\nולכן\n$$\\begin{aligned}\n&\\EE\\left(\\Delta(o,U^{(n)},z)\\right)=\\frac{1}{d_n}+\\frac{2}{3}n+\\frac{1}{d_n}\\sum_{i=1}^{n-1}(n-2i)2^{n-1-i} \\\\\n&\\frac{1}{d_n}\\sum_{i=1}^{n-1}(n-2i)2^{n-1-i}=\\frac{n}{3}\\sum_{i=1}^{n-1}2^{-i}-\\frac{1}{3}\\sum_{i=1}^{n-1}\\frac{2i}{2^i} = \\frac{n}{3}(1-2^{-n})-\\frac{1}{3}\\sum_{i=0}^{n-1}\\frac{i}{2^i}=\\frac{n}{3}-O(1) \\\\\n\\implies &\\EE\\left(\\Delta(o,U^{(n)},z)\\right)=n-O(1)\n\\end{aligned}$$\nכנדרש. לבסוף נשים לב שבגלל שההילוך חולף, החל ממקום מסוים $d_T(o,x_{-j})\\ge n$, ולכן\n$$\\operatorname*{speed}(x^{(n)})=\\lim \\frac{1}{k}\\EE(Y_{0k})=\\lim\\frac{1}{k}\\sum_{j=0}^{k-1}\\EE(\\Delta_j)=n-O(1)$$\nוסיימנו."
}