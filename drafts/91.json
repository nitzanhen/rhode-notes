{
  "id": "91",
  "name": "גאודיף מטלה 9 שאלה 1",
  "body": "$M$ יריעה רימאנית. $c: I\\to M$ עקום חלק.\n$$P:=P_{c,t_0,t_1}: T_{c(t_0)}M\\to T_{c(t_1)}M$$\nהעתקת ההובלה המקבילה (parallel transport).\n**מ.ש.ל.** $P$ איזומטריה (של מרחבים וקטוריים); אם $M$ מכוונת, אז $P$ שומרת אוריינטציה.\n_הוכחה._ יהיו $v,u\\in T_{c(t_0)}M$. ממשפט ההובלה המקבילה (11.2.6 ברשימות), יש שדות וקטוריים יחידים $V,U$ לאורך $c$ כך ש-$V_{t_0}=v,U_{t_0}=u$. אז מההגדרה $Pv=V_{t_1},Pu=U_{t_1}$; מתאימות הקישור הרימאני עם המטריקה נסיק שהפונקציה $f(t)=\\inner{V_t}{U_t}_{c(t)}$ מקיימת\n$$\\frac{d}{dt}f=\\frac{d}{dt}\\inner{V_t}{W_t}=0$$\n(בשונה מהרשימות, ככה הגדרנו תאימות של קישור עם המטריקה הרימאנית בהרצאה, ספציפית בזו שהייתה ב-18.5).\nלכן, $f\\equiv f(0)=\\inner{V_{t_0}}{U_{t_0}}_{c(t_0)}=\\inner{v}{u}_{c(t_0)}$ קבועה, ובפרט\n$$\\inner{v}{u}_{c(t_0)}=f(0)=f(1)=\\inner{V_{t_1}}{U_{t_1}}_{c(t_1)}=\\inner{Pv}{Pu}_{c(t_1)}$$\nכלומר $P$ איזומטריה.\nכעת, נניח ש-$M$ מכוונת, ותהי $\\omega\\in \\Omega^n(M)$ ($n=\\dim M$) תבנית דיפרנציאלית לא מתאפסת שקובעת את האוריינטציה.\nיהי $v_1,...,v_n\\in T_{c(t_0)}M$ בסיס מכוון, כלומר $\\omega_{c(t_0)}(v_1,...,v_n)\\gt 0$. נרחיב את $v_1,...,v_n$ לשדות וקטוריים $V_1,...,V_n$ לאורך $c$ כמו מקודם. נניח בשלילה ש-\n$$\\omega_{c(t_1)}(Pv_1,...,Pv_n)=\\omega_{c(t_1)}(V_1|_{t_1},...,V_n|_{t_1})\\lt 0$$\n($Pv_1,...,Pv_n$ בסיס כי $P$ איזומטריה, לכן לא ייתכן שהביטוי מתאפס). נרשום\n$$f(t):=\\omega_{c(t)}(V_1|_t,...,V_n|_t)$$\n$f$ חלקה כי $\\omega,V_1,...,V_n$ כולם חלקים; בפרט היא רציפה, ולכן ממשפט ערך הביניים יש $\\tau\\in (t_0,t_1)$ שעבורו\n$$f(\\tau)=\\omega_{c(\\tau)}(V_1|_\\tau,...,V_n|_\\tau)=0$$\nאבל $V_1|_\\tau,...,V_n|_\\tau$ הם התמונות של הבסיס $v_1,...,v_n$ תחת ההעתקה $P_{c,t_0,\\tau}$, וזו בפרט איזומטריה מהחלק הראשון, לכן גם התמונות מהוות בסיס, בסתירה לכך ש-$\\omega$ תבנית לא מתאפסת. מהסתירה נסיק ש-\n$$f(t_1)=\\omega_{c(t_1)}(Pv_1,...,Pv_n)\\gt 0$$\nכלומר $P$ מעתיקה בסיס מכוון לבסיס מכוון, ולכן היא שומרת אוריינטציה. $\\square$\n\n\n\n"
}