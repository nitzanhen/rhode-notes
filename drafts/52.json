{
  "id": "52",
  "name": "גאודיף מטלה 2 שאלה 3",
  "body": "$M:=\\RR^n$, $r: M\\to M$ רטרקציה (כלומר $r\\circ r = r$) חלקה.\n\n### סעיף א'\n$f: \\RR^n\\to \\RR^m$ חלקה שהדיפרנציאל שלה עם דרגה קבועה $k$. \n**מ.ש.ל.** יש מערכת קואורדינטות $(U,\\mathbf{x})$ של $\\RR^n$ סביב $0$ כך ש-\n$$f\\circ \\mathbf{x}(x_1,...,x_n)=f\\circ \\mathbf{x}(x_1,...,x_k,0,...,0)$$\n_הוכחה._ ממשפט הדרגה הקבועה, יש מפות $(U,\\pphi)$ של $\\RR^n$ ב-$0$ ו-$(V,\\psi)$ של $f(0)$ ב-$\\RR^m$ כך שלכל $x=(x_1,...,x_n)\\in U$,\n$$\\psi^{-1}\\circ f\\circ \\pphi(x_1,...,x_n)=(x_1,...,x_k,0,...,0)$$\nבלי הגבלת הכלליות, נניח ש-$U$ היא כדור שממורכז ב-$0$ (אחרת נצמצם אותה לכזה). לכן, לכל $x=(x_1,...,x_n)\\in U$ גם $(x_1,...,x_k,0,...,0)$ נמצאת ב-$U$ (כי המרחק בינה לבין $0$ הוא לכל היותר המרחק בין $x$ ל-$0$). לכן ב-$U$,\n$$\\psi^{-1}\\circ f\\circ \\pphi(x_1,...,x_k,0,...,0)=(x_1,...,x_k,0,...,0)=\\psi^{-1}\\circ f\\circ \\pphi(x_1,...,x_n)$$\nאבל $\\psi^{-1}: \\psi(V)\\to V$ הומאומורפיזם, לכן לכל $x=(x_1,...,x_n)\\in U$,\n$$f\\circ \\pphi(x_1,...,x_n)=f\\circ \\pphi(x_1,...,x_k,0,...,0)$$\nולכן $\\mathbf{x}=\\pphi$ מקיימת את הדרוש. $\\square$\n\n### סעיף ב'\n$T\\subseteq \\RR^n$ קבוצה קשירה טופולוגית (עם הטופולוגיה המושרית). \n$A(t): \\RR^n\\to \\RR^n$ אוסף של העתקות לינאריות שנתונות ע\"י מטריצות שתלויות ב-$t$ באופן רציף.\nלכל $t\\in T$, $A(t)$ הטלה, כלומר $A(t)^2=A(t)$.\n**מ.ש.ל.** הדרגה $\\rho(t):=\\rank(A(t))$ קבועה ב-$T$.\n_הוכחה._ נקבע $t\\in T$. יהי $v\\in \\RR^n$ וקטור עצמי של $A(t)$ שמתאים לע\"ע $\\lambda$, אז\n$$\\lambda^2v=A^2v=Av=\\lambda v$$\nלכן $\\lambda^2=\\lambda$, כלומר $\\lambda\\in \\set{0,1}$. כלומר, הערכים העצמיים האפשריים היחידים של $A(t)$ (וכל הטלה בכלל) הם $0,1$. \nנתבונן בעקבה של $A(t)$: $\\trace(A(t))=\\trace(J)$, כש-$J$ צורת ז'ורדן של $A(t)$, ומשום שבצורת ז'ורדן איברי האלכסון הראשי הם הערכים העצמיים, אלו יהיו בהכרח אפסים ואחדים. יתר על כן, הדרגה של $A(t)$ היא מספר הע\"ע שלה שאינם $0$ (כשסופרים כל ע\"ע לפי הריבוי שלו), לכן במקרה זה הדרגה של $A(t)$ הוא מספר ההופעות של $1$ באלכסון הראשי של $J$ – או במילים אחרות,\n$$\\rho(t)=\\rank(A(t))=\\trace(J)=\\trace(A(t))$$\n בפרט, העקבה של מטריצה משתנה ברציפות כתלות באיברי המטריצה, ו-$A(t)$ תלויות ב-$t$ באופן רציף, כלומר $\\rho(t)=\\trace(A(t))$ רציפה. אבל אז התמונה $\\rho(T)$ היא תמונה רציפה של קבוצה קשירה, ולכן קשירה בעצמה. מצד שני,\n$$\\rho(t)=\\rank(A(t))\\in \\set{0,...,n}$$\nלכל $n$, כלומר $\\rho(T)\\subseteq \\set{0,...,n}$ קבוצה קשירה (כש-$\\set{0,...,n}$ עם הטופולוגיה המושרית הסטנדרטית), ולכן היא בהכרח יחידון – דהיינו, $\\rho$ קבועה ב-$T$. $\\square$\n\n### סעיף ג'\n**מ.ש.ל.** יש סביבה $Q$ של $r(M)$ כך שהדרגה של $dr_q$ היא קבוע $k$ לכל $q\\in Q$.\n_הוכחה._ לכל $q\\in r(M)$,\n$$dr_q=d(r\\circ r)_q=dr_{r(q)}\\circ dr_q=dr_q\\circ dr_q$$\nכשהשוויון הראשון והשלישי נובעים מההנחה ש-$r$ רטרקציה והשני מכלל השרשרת. בשפה מטרציונית,\n$$Jr_q=Jr_qJr_q=Jr_q^2$$\nולכן $dr_q$ הטלה לכל $q$ בתמונה של $r$. בנוסף, $r(M)$ קשירה כי $r$ רציפה ו-$M$ קשיר, ו-$q\\mapsto Jr_q$ רציפה כי $r$ חלקה. לכן מתקיימים כל התנאים של סעיף ב', ונסיק שהדרגה של $dr_q$ היא קבוע כלשהו $k$ ב-$r(M)$.\nכעת, כמו שראינו בהרצאה הקבוצות $R_i:=\\set{p\\in M\\mid \\rank{dr_p}\\ge i}$ פתוחות, ובפרט $R_k$ קבוצה פתוחה ב-$M$ שמכילה את $r(M)$. מצד שני, לכל $p\\in M$,\n$$\\rank dr_p=\\rank\\left(d(r\\circ r)_p\\right)=\\rank(dr_{r(p)}\\circ dr_p)\\le \\rank{dr_{r(p)}=k}$$\nכשהשוויון האחרון נובע מכך ש-$r(p)\\in r(M)$ ושם כאמור הדרגה הדיפרנציאל של $r$ היא $k$. לכן \n$$M\\subseteq R_k=\\set{p\\in M\\mid \\rank dr_p=k}$$\nוזו סביבה פתוחה של $M$, כנדרש. $\\square$\n\n### סעיף ד'\n**מ.ש.ל.** לכל $q\\in r(M)$ יש מערכת קואורדינטות $(U,\\mathbf{x})$ של $M$ סביב $q$ כך ש-$r(\\mathbf{x}(U))\\subseteq \\mathbf{x}(U)$ ו-\n$$r\\circ \\mathbf{x}(x_1,...,x_n)=r\\circ\\mathbf{x}(x_1,...,x_k,0,...,0)$$\n_הוכחה._ תהי $q\\in r(M)$, ונסמן $f(x)=r(x-q)$. זו העתקה חלקה, לכן מסעיף א' יש העתקת קואורדינטות $(U_0,\\mathbf{x}_0)$ של $\\RR^n$ בסביבת $0$ שבה $f\\circ \\mathbf{x}_0(x_1,...,x_n)=f\\circ \\mathbf{x}_0(x_1,...,x_k,0,...,0)$, כלומר\n$$r(\\mathbf{x}_0(x_1,...,x_n)-q)=r(\\mathbf{x}_0(x_1,...,x_k,0,...,0)-q)$$\nע\"י ההזזה ההפוכה ($x\\mapsto x+q$) נקבל קואורדינטות $(U_q,\\mathbf{x}_q)$ סביב $q$ כך שלכל $x=(x_1,...,x_n)\\in U_q$\n$$r(\\mathbf{x}_0(x_1,...,x_n))=r(\\mathbf{x}_0(x_1,...,x_k,0,...,0))$$\nכעת נרשום $V:=\\mathbf{x}_q(U_q)$ ו-\n$$W:=V\\cap r^{-1}(V)$$\nזו קבוצה פתוחה כי $V$ פתוחה ו-$r$ רציפה, והיא מכילה את $q$ כי $q\\in V$ ולכן גם\n$$r(q)=q\\in V\\implies q\\in r^{-1}(V)$$\nכעת, $W\\subseteq r^{-1}(W)$, שכן\n$$W\\cap r^{-1}(W)=V\\cap r^{-1}(V)\\cap \\left(r^{-1}(V) \\cap r^{-2}(V)\\right)=V\\cap r^{-1}(V)=W$$\nכשהשוויון האחרון נובע מכך ש-$r\\circ r=r$, לכן $r^{-2}(V)=r^{-1}(V)$. לכן\n$$r(W)\\subseteq r(r^{-1}(W))\\subseteq W$$\nלבסוף, נשים לב ש-$W\\subseteq V=\\mathbf{x}_q(U_q)$, ולכן ע\"י צמצום הקואורדינטות ל-$U:=\\mathbf{x}_q^{-1}(W)$ נקבל את הקואורדינטות הדרושות: נסמן $\\mathbf{x}=\\mathbf{x}_q|_U$, אז $\\mathbf{x}: U\\to W$ הומאומורפיזם כצמצום של ההומאומורפיזם $\\mathbf{x}_q$. בנוסף\n$$r(\\mathbf{x}(U))= r(W)\\subseteq W=\\mathbf{x}(U)$$\nוהתנאי $r\\circ \\mathbf{x}(x_1,...,x_n)=r\\circ \\mathbf{x}(x_1,...,x_k,0,...,0)$ מתקיים ב-$U$ כי הוא מתקיים בכל $U_q$. $\\square$\n\n### סעיף ה'\n**מ.ש.ל.** $r(M)\\cap \\mathbf{x}(U)=r(\\mathbf{x}(U))\\cap \\mathbf{x}(U)$\n_הוכחה._ מצד אחד, $r(\\mathbf{x}(U))\\subseteq r(M)$ ולכן $r(M)\\cap \\mathbf{x}(U)\\supseteq r(\\mathbf{x}(U))\\cap \\mathbf{x}(U)$. מצד שני, תהי $q\\in r(M)\\cap \\mathbf{x}(U)$. מתקיים $r\\circ r=r$, לכן $r|_{r(M)}=\\operatorname*{id}_M$, ובפרט $r(q)=q$. אבל $q\\in \\mathbf{x}(U)$, לכן\n$$q=r(q)\\in r(\\mathbf{x}(U))$$\nולכן $q\\in r(\\mathbf{x}(U))\\cap \\mathbf{x}(U)$. $\\square$\n\n### סעיף ו'\n**מ.ש.ל** $r(M)$ משטח רגולרי\n_הוכחה._ תהי $q\\in r(M)$, ותהי $(U,\\mathbf{x})$ מערכת קואורדינטות סביב $q$ כמובטחת מסעיף ד'.\nנסמן ב-$\\pi_k: U \\twoheadrightarrow\\tilde{U}:=\\pi_k(U)$ את ההטלה על $k$ הרכיבים הראשונים, מצומצמת ל-$U$. נסמן גם ב-$i: \\tilde{U}\\hookrightarrow U$ את השיכון\n$$i(x_1,...,x_k)=(x_1,...,x_k,0,...,0)$$\nכך ש-$\\pi_k\\circ i=\\operatorname*{id}_{\\tilde{U}}$. מסעיף ד', לכל $x\\in U$ מתקיים\n$$r\\circ \\mathbf{x}(x)=r\\circ \\mathbf{x}(x_1,...,x_n)=r\\circ \\mathbf{x}(x_1,...,x_k,0,...,0)=(r\\circ \\mathbf{x})(i\\circ \\pi_k(x))$$\nו-$\\pi_k$ היא על, לכן\n$$(r\\circ \\mathbf{x})(U)=(r\\circ\\mathbf{x})(i\\circ \\pi_k(U))=(r\\circ \\mathbf{x}\\circ i)(\\tilde{U})$$\nנגדיר $\\pphi_q:=r\\circ \\mathbf{x}\\circ i: \\tilde{U}\\to\\mathbf{x}(U)$. הטלות הן העתקות פתוחות, כזכור מטופולוגיה, ולכן $\\tilde{U}\\subseteq \\RR^k$ פתוחה. בנוסף $\\pphi_q$ חלקה, כהרכבה של חלקות. נראה שזו פרמטריזציה מקומית:\n- מסעיף ה' מתקיים\n$$\\pphi_q(\\tilde{U})=r(\\mathbf{x}(U))=r(\\mathbf{x}(U))\\cap \\mathbf{x}(U)=r(M)\\cap \\mathbf{x}(U)$$\n- נחזור לבנייה של הקואורדינטות $(U,\\mathbf{x})$: קיבלנו אותן מסעיף ד', שם בנינו אותן ע\"י צמצום של קואורדינטות $(U_q,\\mathbf{x}_q)$ שהובטחו לנו מסעיף א', ע\"י הזזות וצמצום לתת-קבוצה מתאימה. בסעיף א', את $\\mathbf{x}_q=\\pphi$ קיבלנו ממשפט הדרגה הקבועה, שהבטיח לנו שקיימות מפות $(U,\\pphi),(V,\\psi)$ כך ש-\n$$\\psi^{-1}\\circ r\\circ \\pphi(x_1,...,x_n)=(x_1,...,x_k,0,...,0)$$\nלכן,\n$$r\\circ\\mathbf{x}(x_1,...,x_n)=\\psi(x_1,...,x_k,0,...,0)$$\nאבל $r\\circ\\mathbf{x}(x_1,...,x_n)=r\\circ \\mathbf{x}(x_1,...,x_k,0,...,0)$, לכן לכל $\\tilde{x}\\in \\tilde{U}$,\n$$(r\\circ \\mathbf{x})(i(\\tilde{x}))=\\psi(i(\\tilde{x}))$$\nכלומר $\\pphi_q=r\\circ\\mathbf{x}\\circ i=\\psi\\circ i$, ובפרט זהו הומאמורפיזם על התמונה שלו (כהרכבת הומאומורפיזמים).\n\n- לבסוף, $\\psi$ דיפאומורפיזם ו-$di_{\\tilde{x}}$ בבירור מדרגה $k$ לכל $\\tilde{x}\\in \\tilde{U}$, לכן $(d\\pphi_q)_{\\tilde{x}}$ מדרגה $k$  לכל $\\tilde{x}$, כנדרש.\n\nאם כן, $r(M)$ היא משטח חלקה $k$-ממדי, מההגדרה. $\\square$\n\n\n\n\n\n\n\n\n\n\n\n\n\n\n"
}