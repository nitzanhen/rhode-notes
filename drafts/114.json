{
  "id": "114",
  "name": "",
  "body": "יהי $A$ תהליך אינווריאנטי ארגודי על הקשתות של העץ ה-3 רגולרי $T$, עם ערכים ב-$[0,1]$ ועם תוחלת $p:=\\EE(A(e))$ על כל קשת.\nנקבע שורש $o\\in T$.\nלכל $n$, נגדיר את $G_n$ להיות הגרף שצמתיו הם הצמתים של $T$, ו-$(x,y)$ שכנים בו אמ\"מ המרחק ביניהם ב-$T$ הוא $d_T(x,y)=n$. אלו גרפים טרנזיטיביים (למעשה גרפי קיילי) עם דרגה $d_n:=|S_n(o)|$.\n\nעבור שתי קשתות $e_1=(x,y_1),e_2=(x,y_2)\\in E(G_n)$, נגדיר $e_1\\wedge e_2=y_1\\wedge_{x}y_2\\in T$. בפרט, $|e_1\\wedge e_2|$ מציין את מספר הקשתות המשותפות למסלולים שמתאימים ל-$e_1,e_2$ בעץ (נשים לב ש-$G_n$ אינו מולטי-גרף, לכן הצומת המשותף לשתי הקשתות נקבע ביחידות).\n\nנקבע $a\\lt s_{\\text{cloud}}(A)$. נרצה להראות ש-$s_{\\text{sust}}\\ge a$.\nמתוך $A$, נגדיר פרקולציה $C_n$ על $G_n$ באופן הבא: קשת $(x,y)\\in G_n$ שייכת ל-$C_n$ אמ\"מ $A_{x,y}\\ge na$, כלומר אמ\"מ הצפיפות של המסלול $x\\to y$ ב-$T$ היא לפחות $a$. נכנה מסלול (ב-$T$) או קשת (ב-$G_n$) שמקיימים זאת *צפופים*.\n\nכעת, נגדיר פרקולציה אינווריאנטית נוספת $B=B_{n,k}\\subseteq C_n$ באופן הבא: נשים תוויות i.i.d $(L(e))_{e\\in G_n}$ שמתפלגות אחיד ב-$[0,1]$ על הקשתות של $G_n$. אז לכל $e\\in C_n$, נגדיר\n$$e\\in B\\iff L(e)=\\min(L(e'): |e\\wedge e'|\\ge k)$$\nכלומר אם $e=(x,y)$, אז $e\\in B$ אמ\"מ לכל קשת אחרת $e'=(x,z)$ כך ש-$|z\\wedge_x y|\\ge k$, $L(e)\\lt L(e')$ (ואותו דבר לגבי קשתות $e''=(y,w)$ כך ש-$|x\\wedge_y w|\\ge k$).\nבאופן כללי אנחנו חושבים על $k=k_n$ כפונקציה של $n$, שמקיימת $k=o(n)$ אבל $k_n\\underset{n\\to\\infty}{\\longrightarrow}\\infty$.\n\nהתפקיד של $B_n$ הוא למנוע מצב שלצומת $x$ יש הרבה קשתות צפופות בכיוון מסוים. התכונה הבאה של הפרקולציה הזו ברורה מההגדרה: לכל צומת $x$ וצומת $\\hat{z}\\in S_k(x)$ (שעליו אנחנו חושבים כ\"כיוון\" ביחס ל-$x$), יש לכל היותר קשת אחת $(x,y)\\in B$ כך ש-$y$ בכיוון $\\hat{z}$ ביחס ל-$x$ (כלומר $x\\le \\hat{z}\\le y$). בפרט, מכך מתקבל החסם הפשוט $\\deg_B(x)\\le d_k$ (תמיד ולכל צומת).\n\nבהינתן התהליך $B$, נמשיך כמו בעבר: נקבע $\\eeps\\gt 0$, ונשים משקולות $w=w^{(n)}$ על הקשתות $(x,y)$ של $G_n$ ע\"י\n$$w(x,y)=\\one_{(x,y)\\in B}+\\frac{\\eeps}{d_n}$$\nכלומר \"שכחנו\" שהקשתות של $C_n\\setminus B$ הן צפופות, והן קיבלו את המשקל הרגיל של קשתות הלא צפופות. \n\nנסמן \n$$\\nu(x)=\\nu^{(n)}_\\omega(x)=\\sum_{y\\sim_{G_n} x}w(x,y)=\\deg_B(x)+\\eeps,\\quad \\tilde{\\nu}=\\frac{\\nu}{\\EE(\\nu)}$$\nוב-$\\mathbf{x}=\\mathbf{x}^{(n)}$ את ההילוך המקרי המתאים לרשת $w$; נרצה להראות שכש-$n\\to \\infty$, הצפיפות שהוא משיג היא לפחות $a$ והמהירות שלו שואפת ל-$1$. כמו שראינו בעבר, ההילוך סטציונרי, הפיך וארגודי ביחס למידה שמתקבלת ע\"י הטיה (biasing) ב-$\\tilde{\\nu}$.\n\n### צפיפות\nניזכר (מאינפי?) שבהינתן סדרה $(a_k)$ של מספרים ממשיים ופרמור $n$, הסדרה\n$$b_i:=\\frac{1}{n}\\sum_{k=in}^{i(n+1)-1}a_k$$\nשל ממוצעים על \"בלוקים בגודל $n$\" של $(a_k)$, מתכנסת אמ\"מ $(a_k)$ מתכנסת, ולאותו גבול. כעת, עבור $n$ קבוע, תהי $(e_k)_k$ סדרת הקשתות (המקרית) ב-$T$ שמתקבלת מההילוך $\\mathbf{x}=\\mathbf{x}^n$ ע\"י שרשור הקטעים $x_i\\to x_{i+1}$. אז $(\\frac{1}{n}A_{x_i,x_{i+1}})_i$ הם בדיוק הממוצעים על בלוקים בגודל $n$ של $(A_{e_k})$. מהמשפט הארגודי,\n$$\n\\frac{1}{N}\\sum_{i=0}^{N-1}\\frac{1}{n}A_{x_i,x_{i+1}}\\xrightarrow[N\\to\\infty]{\\text{a.s. \\& }L^1}\\EE_\\nu\\left(\\frac{1}{n}A_{x_0,x_1}\\right)=\\frac{1}{n}\\frac{\\EE(A_{x_0,x_1}\\nu)}{\\EE(\\nu)}\n$$\nנסמן ב-$W$ את המאורע שהצעד הראשון של ההילוך הוא צפוף (כלומר $(o,x_1)\\in B)$). אז\n$$\n\\frac{1}{n}\\frac{\\EE(A_{x_0,x_1}\\nu)}{\\EE(\\nu)}\\ge\n\\frac{1}{n}\\frac{\\EE(an\\one_W\\nu)}{\\EE(\\nu)}=\n\\frac{a\\EE(\\EE[\\nu\\one_W\\mid \\nu])}{\\EE(\\nu)}=\n\\frac{a\\EE(\\deg_Bo)}{\\EE(\\nu)}=a\\left(\\frac{\\EE(\\deg_Bo)}{\\EE(\\deg_Bo)+\\eeps}\\right)\n$$\nובפרט תנאי מספיק להשגת צפיפות $a$ באופן אסימפטוטי היא ש-$\\EE(\\deg_Bo)\\to \\infty$. \nנראה יותר מזה:\n**טענה**.\n$$\\frac{1}{2+\\frac{d_k}{\\EE(c_n(o))}}d_k\\le \\EE(\\deg_Bo)\\le d_k$$\n(את החסם העליון הראינו לעיל; בנוגע לחסם התחתון, נשים לב ש-$k=o(n)$ ו-$\\EE(c_n(o))\\ge 2^{Cn}$ כמו שראינו בעבר, לכן $\\frac{d_k}{E(c_n(o))}\\to 0$ כש-$n\\to\\infty$, ובאופן אסימפטוטי החסם התחתון הוא בקירוב $\\frac{1}{2}d_k$).\n_הוכחה._ TODO\n\n### מהירות\nכמו בעבר, לכל קשת ברשת $w$ יש תמיד משקל חיובי, והגרפים $G_n$ חולפים (למעשה יש להם קבוע איזופרימטרי גדול), לכן ההילוך $\\mathbf{x}$ חולף.\nאותם השיקולים למהירות ההילוך שדיברנו עליהם בעבר תופסים גם כאן, מאותם שיקולים (ההבדל היחיד הוא שהסביבה מוגדרת על מרחב הסתברות גדול יותר, שכולל גם את התוויות $L$ ואת כל מה שנגזר מהן).\n\nנסמן ב-$\\lambda=\\lambda^{(n)}_\\omega$ את ההתפלגות של צעד אחד של ההילוך (סביב $o$), כלומר $\\lambda$ נתמכת על $S_n(o)$.\nכמו בעבר, נזהה את $\\lambda$ עם זרימה על $B_n(o)$, מ-$o$ לשפה $S_n(o)$ (שהערך שלה בכל קודקוד הוא ההסתברות שהצעד של ההילוך נופל תחתיו).\nכמו בעבר, מספיק להראות ש-$\\EE_{\\tilde\\nu}(\\CE(\\lambda))=o(n)$.\nנסמן $\\CE_k(\\lambda)=\\sum_{z\\in S_k(o)}\\lambda^2(z)$, כך ש-$\\CE(\\lambda)=\\sum_{j=1}^{n}\\CE_{j}(\\lambda)$. \n\n**תכונת מפתח**: לכל $k\\le j\\le n$, מתקיים $\\CE_j(\\lambda)=\\CE_n(\\lambda)$, שכן תחת כל צומת $z\\in S_j(o)$ יש או מסלול צפוף $(o,y)$ יחיד או שאין בכלל. \n\nבפרט $\\CE_k(\\lambda)=\\CE_n(\\lambda)$, ולכן (יחד עם העובדה ש-$(\\CE_j(\\lambda))$ יורדת ב-$j$ וחסומה מלעיל ע\"י 1) נקבל\n$$\\frac{1}{n}\\CE(\\lambda)=\\frac{1}{n}\\sum_{j=1}^n\\CE_j(\\lambda)\\le \\frac{k}{n}+\\frac{n-k}{n}\\CE_k(\\lambda)=\\frac{k}{n}+\\frac{n-k}{n}\\CE_n(\\lambda)$$\nכעת, בתוחלת מתקיים\n$$\\EE_{\\tilde\\nu}\\left(\\CE_n(\\lambda)\\right)^2\n=\\EE\\left(\\CE(\\lambda)_n\\tilde\\nu\\right)^2\n\\le\\EE\\left(\\left(\\CE_n(\\lambda)\\right)^2\\tilde\\nu^2\\right)\n\\le \\EE\\left(\\CE_n(\\lambda)\\tilde\\nu^2\\right)$$\nכשבאי-שוויון הראשון השתמשנו בינסן, ובשני בכך ש-$\\CE_n(\\lambda)\\le 1$. יחד עם הפיתוח לעיל,\n$$\\EE_{\\tilde\\nu}\\left(\\frac{1}{n}\\CE(\\lambda)\\right)\\le \\frac{k}{n}+\\frac{n-k}{n}\\EE\\left(\\CE_n(\\lambda)\\tilde\\nu^2\\right)^{\\frac{1}{2}}$$\nו-$k=o(n)$, לכן מספיק להראות שהתוחלת מימין דועכת ל-$0$.\nניזכר שהמשקולות על הרשת הן $w(x,y)=\\lambda(y)\\nu(x)=\\one_{(x,y)\\in B}+\\frac{\\eeps}{d_n}$; לכן\n$$\\begin{aligned}\n\\CE(\\lambda)\\nu^2(o)&=\\sum_{y\\in S_n(o)}\\lambda^2(y)\\nu^2(o)=\\sum_{y\\in S_n(o)}\\left(\\one_{(o,y)\\in B}+\\frac{\\eeps}{d_n}\\right)^2 \\\\\n&=\\sum_{y\\in S_n(o)}\\one_{(o,y)\\in B}+2\\frac{\\eeps}{d_n}\\sum_{y\\in S_n(o)}+\\frac{\\eeps^2}{d_n^2}d_n \\\\\n&=\\deg_B(o)+2\\eeps\\frac{\\deg_B(o)}{d_n}+\\frac{\\eeps^2}{d_n} \\approx\\deg_B(o)\n\\end{aligned}$$\nכשמשמעות הקירוב בסוף הוא ששני המחוברים האחרונים דועכים ל-$0$ כש-$n\\to\\infty$ (תמיד).\nלכן\n$$\\lim_{n\\to\\infty}\\EE(\\CE_n(\\lambda)\\tilde\\nu^2)=\\lim_{n\\to\\infty}\\frac{\\EE(\\deg_B(o))}{\\EE(\\nu)^2}\\le\\lim_{n\\to\\infty}\\frac{1}{\\EE(\\deg_B(o))}=0$$\nכשבאי-שוויון השתמשנו בהגדרה $\\nu(o)=\\deg_B(o)+\\eeps$. לכן האנרגיה היא $o(n)$ כנדרש."
}