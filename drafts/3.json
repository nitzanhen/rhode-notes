{
  "id": "3",
  "name": "דינמיקה טופולוגית פתרון",
  "body": "## שאלה 1 – זוגות $\\eeps$-חסומים\n$(X, T)$ מערכת, $\\eeps>0$.  זוג $x,y\\in X$ נקרא **$\\eeps$-חסום** אם $d(T^nx,T^ny)\\le \\eeps$ לכל $n\\ge 1$ (ולא טריוויאלי אם $x\\neq y$).\nנוכיח את המשפט הבא: אם $(X,T)$ מערכת אינסופית הפיכה, אז לכל $\\eeps>0$ יש בה זוג $\\eeps$-חסום לא טריוויאלי.\n\n**א.** **מ.ש.ל.** יהי $\\eeps>0$ כלשהו. אם אין זוג $\\eeps$-חסום, אז קבוצת הערכים $N\\ge 1$ שמקיימים\n$$\\exists x,y\\in X\\quad (d(x,y)\\ge \\eeps\\;\\land\\;\\forall_{1\\le n\\le N}\\ d(T^nx,T^ny)\\le \\eeps)$$\nלא ריקה וחסומה.\n_הוכחה._ נסמן, לכל $N\\ge 0$,\n$$A_N:=\\set{(x,y)\\in X\\times X\\mid d(x,y)\\ge \\eeps,\\;\\forall_{1\\le n\\le N}\\ d(T^nx,T^ny)\\le \\eeps}$$\nמרציפות המטריקה ו-$T$ נובע שהקבוצות\n$$\\set{(x,y)\\in X\\times X\\mid d(x,y)\\ge \\eeps},\\ \\set{(x,y)\\in X\\times X\\mid d(T^nx,T^ny)\\le \\eeps}$$\nסגורות, ולכן גם כל $A_N$ סגורה כחיתוך סופי מתוכן.\nבנוסף, $(A_N)_N$ סדרה יורדת של קבוצות, ולכן הקבוצה $I:=\\set{N\\ge 0\\mid A_N\\neq \\phi}$ היא רישא של $\\NN$ – אם $n\\in I$ אז $A_n\\neq \\phi$, ואז לכל $m<n$, $A_m\\supseteq A_n\\neq \\phi$ לא ריקה, כלומר $m\\in I$. לכן, $I$ יכולה להיות או ריקה, או כל $\\NN$, או קבוצה מהצורה $\\set{1,...,N}$.\n\nבגלל ש-$I$ רישא, $I\\neq \\phi$ שקול לכך ש-$0\\in I$, אז נניח ש-$0\\notin I$. כלומר, $A_0$ ריקה – דהיינו אין זוג $x,y\\in X$ שמקיים $d(x,y)\\ge \\eeps$. אז המרחק של כל זוג נקודות קטן מ-$\\eeps$, לכן כל זוג נקודות במרחב הוא $\\eeps$-חסום, ובפרט קיים זוג כזה.\n\nבמקרה השני, $I=\\NN$, כלומר $A_N\\neq \\phi$ לכל $N\\ge 0$. בגלל שהסדרה $(A_N)$ יורדת וכל הקבוצות בה לא ריקות, יש לה את תכונת החיתוך הסופי: תהי $J\\subseteq \\NN$ קבוצה סופית של אינדקסים, אז $\\bigcap_{j\\in J}A_j=A_{\\max J}\\neq \\phi$.\nאם כן, $(A_N)$ אוסף קבוצות סגורות עם תכונת החיתוך הסופי במרחב הקומפקטי $X$, וכידוע מטופולוגיה מכך נובע ש-$\\cap_{N\\ge 0}A_N\\neq \\phi$.\nניקח זוג $x,y\\in X$ שנמצא ב-$A_N$ לכל $N$; בפרט $x\\neq y$ (כי $d(x,y)\\ge \\eeps$) ולכל $n\\in \\NN$, $d(T^nx,T^ny)\\le \\eeps$, למשל כי $(x,y)\\in A_n$. זה זוג $\\eeps$-חסום לא טריוויאלי.\n\nלכן, אם מניחים שאין זוג $\\eeps$-חסום לא טריוויאלי במערכת, בהכרח $I=\\set{0,...,N}$  $(N\\ge 0)$ לא ריקה וחסומה, כנדרש. $\\square$\n\n\\newpage\n\n**ב.** נניח שעבור $\\eeps>0$ כלשהו (או לכל $\\eeps$ קטן מספיק) אין זוג $\\eeps$-חסום.\n**מ.ש.ל.** המערכת רציפה במידה אחידה (equicontinuous).\n_הוכחה_: מסעיף א', עבור ה-$\\eeps$ הנתון יש $N$ מקסימלי שעבורו, בסימוני הסעיף הקודם, $A_{N}\\neq \\phi$; מכך נובע שלכל $M>N$, $A_M$ ריקה, כלומר לכל $x,y\\in X$, אם מתקיים $d(T^nx,T^ny)\\le \\eeps$ לכל $1\\le n\\le M$ אזי בהכרח $d(x,y)\\lt \\eeps$ (אחרת הזוג $x,y$ היה ב-$A_M$, סתירה). באופן קצת פחות פורמלי, התנאי אומר שלכל זוג נקודות, אם מספיק תמונות שלהן (ע\"י החזקות הראשונות של $T$) קרובות אחת לשנייה, אזי גם הן בהכרח קרובות אחת לשנייה.\n\nכעת, $T^n$ רציפה לכל $1\\le n\\le N$, ובגלל ש-$X$ מטרי קומפקטי היא גם רציפה במידה שווה, לכן לכל $n$ יש $\\delta_n>0$ כך ש-$d(x,y)\\lt \\delta_n$ גורר $d(T^nx,T^ny)\\lt \\eeps$.\nניקח $\\delta_0:=\\min\\set{\\delta_1,...,\\delta_{N+1}}$, ויהיו $x,y\\in X$ שמקיימים $d(x,y)\\lt \\delta_0$; נראה באינדוקציה (מלאה) שלכל $k\\le 0$, $d(T^kx,T^ny)\\lt \\eeps$:\n- עבור $k=0$, זה נובע ישירות מהאמור לעיל: $d(T^nx,T^ny)\\lt \\eeps$ לכל $1\\le n\\le N+1$, ולכן בהכרח $d(x,y)\\lt \\eeps$.\n- נניח שהטענה מתקיימת עבור $-k+1, ..., 0$, ונסמן $x_k:=T^{-k}x,y_k:=T^{-k}y$. אז לכל $1\\le n\\le N+1$, \n$-k+1\\le n-k\\le N+1-k$ ולכן\n$$d(T^nx_k,T^ny_k)=d(T^{n-k}x,T^{n-k}y)\\lt \\eeps$$\nושוב מהתנאי נסיק $d(T^{-k}x,T^{-k}y)=d(x_k,y_k)\\lt \\eeps$.\n\nכדי להרחיב את הטענה גם לחזקות החיוביות, נשתמש בהנחה הבאה (שלצערי לא הצלחתי להוכיח): לכל $\\eta>0$ קיימת תת-סדרה $(n_k)_k$ כך שלכל $x\\in X$, $d(T^{n_k}x,x)\\lt \\eta$.\nבפרט, נפעיל את הטענה עם $\\delta:=\\frac{\\delta_0}{3}$, ונקבל תת-סדרה $(n_k)$.\nנניח ש-$d(x,y)\\lt \\delta$, אז מאי-שוויון המשולש,\n$$d(T^{n_k}x,T^{n_k}y)\\le d(T^{n_k}x,x)+d(x,y)+d(y,T^{n_k}y)\\lt 3\\delta =\\delta_0$$\nומהרציפות במידה אחידה של $\\set{T^{-n}}_{n\\le 0}$ נקבל\n$$d(T^{-n}(T^{k_n}x), T^{-n}(T^{k_n}y))=d(T^{n_k-n}x,T^{n_k-n}y)\\lt \\eeps$$\n לכל $n\\ge 0$ ולכל $k$; בפרט מכך ש-$n_k\\to \\infty$ (כתת-סדרה) נובע שכל $m\\in \\ZZ$ ניתן להצגה מהצורה $m=n_k-n$ עבור $n \\ge 0$ כלשהו, ולכן $d(T^mx,T^my)\\lt \\eeps$ לכל $m\\in \\ZZ$ כנדרש. $\\square$\n\n**ג.** **מ.ש.ל.** אם המערכת רציפה במידה אחידה ואין זוגות $\\eeps$-חסומים אז היא סופית, ולהסיק את המשפט\n_הוכחה._ יהי $\\eeps>0$. נניח שהמערכת אינסופית ורציפה במידה אחידה, ונראה שיש בה זוג $\\eeps$-חסום: במקרה הזה, יש $\\delta>0$ כך ש-$d(x,y)<\\delta$ גורר $d(T^nx,T^ny)\\lt \\eeps$ לכל $n\\in \\ZZ$ – בפרט הדבר מתקיים לכל $n\\ge 1$, דהיינו $d(x,y)\\lt \\delta$ גורר ש-$x,y$ זוג $\\eeps$-חסום.\nואכן $X$ קבוצה אינסופית קומפקטית, לכן יש לה נקודת הצטברות $x$. מההגדרה של נק' הצטברות, יש $x\\neq y\\in X$ שמרחקה מ-$x$ קטן מ-$\\delta$, ולפי האמור לעיל הזוג $x,y$ הוא $\\eeps$-חסום\nלכן, אם המערכת רציפה במידה אחידה ואין בה זוגות $\\eeps$-חסומים, היא בהכרח סופית (אחרת היה בה זוג $\\eeps$-חסום).\n\nבסעיף הקודם ראינו שאם קיים $\\eeps>0$ שעבורו אין זוגות $\\eeps$-חסומים, אז המערכת רציפה במידה אחידה, ולפי האמור זה גורר שהיא סופית; הקונטרה-פוזיטיב של טענה זו הוא שאם המערכת אינסופית, בהכרח יש בה זוג $\\eeps$-חסום לא טריוויאלי לכל $\\eeps$, כנדרש. $\\square$\n\n\\newpage\n\n## שאלה 3 – תהליך הרחבה אסימפטוטית\n$(X_i,T_i)$ מערכת דינמית לכל $i\\in \\NN$, $\\pi_n: X_{n+1}\\to X_n$ העתקות גורם, $T_i$ על.\n$$X:=\\left\\{x\\in \\prod_{n\\in\\NN}X_n\\; \\middle| \\; \\forall_{n\\in \\NN}\\ \\pi_n x_{n+1}=x_n \\right\\}$$\n$T: X\\to X$ מוגדרת ע\"י\n$$(Tx)_n=T_nx_n$$\n$\\tilde{\\pi}_k: \\prod{X_n}\\to X_k$ ההטלה.\nהבהרות לגבי סימונים/מוסכמות בשאלה:\n- לאורך השאלה, את האיבר ה-$n$ של $x\\in \\prod{X_n}$ נסמן $x_n$.\n- $\\CO_T(x):=\\set{T^nx}_{n\\ge 0}$ מסמל את המסלול של נקודה $x$ תחת $T$\n- $\\tau(X)$ מסמל את אוסף הנקודות הטרנזיטיביות של $(X, T)$.\n- אנחנו מניחים בה\"כ שלכל $n$, $\\operatorname{diam} X_n\\le 1$; הנחה זו איננה מהותית, שכן בכל מקרה $D_n:=\\operatorname{diam} X_n\\lt \\infty$, והמטריקה $d_n'(x,y)=\\frac{1}{D_n}d_n(x,y)$, שעבורה הקוטר של $X_n$ הוא 1, שקולה ל-$d_n$.\nתחת ההנחה הזו, על $\\prod X_n$ (וכיוצא בכך על $X$) מוגדרת המטריקה\n$$d(x,y)=\\sum_{n=1}^\\infty {2^{-n}d_n(x_n,y_n)}$$\nשמשרה את טופולוגיית המכפלה.\n\n**א.** **מ.ש.ל.** \n1. $(X, T)$ מערכת דינמית\n2. $\\tilde{\\pi}_k: X\\to X_k$ הן העתקות גורם\n3. $\\pi_n\\tilde\\pi_{n+1}=\\tilde\\pi_n$\n\n_הוכחה._ \n1. $X_i$ קומפקטי לכל $i$, וממשפט טיכונוף גם $\\prod X_n$ קומפקטי.\nלכל $n$, הקבוצה $Y_n:=\\set{x\\in \\prod X_n\\mid \\pi_nx_{n+1}=x_n}$ סגורה (כי $\\pi_n$ רציפה), לכן גם $X=\\cap_n Y_n$ סגורה כחיתוך סגורות, ולכן היא קומפקטית (כקבוצה סגורה בקבוצה בקומפקטית). זה גם מרחב מטרי, עם המטריקה המושרית מ-$\\prod X_n$.\n\nההעתקה $T=\\prod T_n$ רציפה כפונקציה $\\prod X_n\\to \\prod X_n$ כי $T_n$ רציפה לכל $n$, לכן גם הצמצום שלה ל-$X$ רציף.\nנראה ש-$TX\\subseteq X$: יהי $x\\in X$, אז לכל $n$,\n$$\\pi_n(Tx)_{n+1}=\\pi_n(T_{n+1}x_{n+1})=T_n\\pi_nx_{n+1}=T_n\\pi_n=(Tx)_n$$\nכשבשוויון השני השתמשנו בעובדה ש-$\\pi_n:X_{n+1}\\to X_n$ העתקות גורם. לכן $Tx\\in X$, ו-$T: X\\to X$ מוגדרת היטב.\nלכן, $(X, T)$ מערכת דינמית.\n\n2. כל $\\tilde\\pi_n$ רציפה כהטלה מ-$\\prod X_n$, לכן גם הצמצום שלה ל-$X$ רציף.\nיהי $a\\in X_n$. נבנה סדרה $x\\in X$ באופן הבא:  $x_n:=a$; $x_{n-1}=\\pi_{n-1}x_n$, $x_{n-2}=\\pi_{n-2}x_{n-1}$ וכן הלאה עד $x_1$; והעתקות הגורם $(\\pi_k)_k$ הן על, לכן יש ל-$x_n$ מקור $x_{n+1}$ ב-$X_{n+1}$ ביחס ל-$\\pi_n$, לזה יש מקור $x_{n+2}$ ב-$X_{n+2}$ ביחס ל-$\\pi_{n+1}$, וכן הלאה באופן אינדוקטיבי.\nהסדרה $x$ שמתקבלת באופן זה מקיימת $\\pi_kx_{k+1}=x_k$ לכל $k\\in \\NN$, כלומר $x\\in X$, ומהגדרתה $\\tilde\\pi_nx=x_n=a$, לכן $\\tilde\\pi_n$ על.\nלבסוף, יהי $x\\in X$. מתקיים $\\tilde\\pi_n(Tx)=(Tx)_n=T_nx_n=T_n(\\tilde\\pi_nx)$, לכן $\\tilde\\pi_n\\circ T=T_n\\circ \\tilde\\pi_n$, ו-$(\\tilde\\pi_n)_n$ העתקות גורם.\n\n3. יהי $x\\in X$, אז  $\\pi_n(\\tilde\\pi_{n+1}x)=\\pi_nx_{n+1}=x_n=\\tilde\\pi_nx$, כשבשוויון השני השתמשנו בהגדרת $X$. לכן $\\pi_n\\tilde\\pi_{n+1}=\\tilde\\pi_n$ כנדרש. $\\square$\n\n\\newpage\n\n**ב.** $(X_i,T_i)$ טרנזיטיבית לכל $i$.\n**מ.ש.ל.** $(X, T)$ טרנזיטיבית\n_הוכחה._ נתחיל מהלמה הבאה: אם $\\pi: (Y_1,S_1)\\to (Y_2,S_2)$ העתקת גורם ו-$y_1\\in Y_1$ נקודה טרנזיטיבית, אז גם $y_2:=\\pi(y_1)$ טרנזיטיבית. \nאכן, $\\pi$ רציפה ועל כהעתקת גורם, לכן מעבירה קבוצה צפופה לקבוצה צפופה, כלומר $\\pi(\\CO_{S_1}(y_1))$ צפופה ב-$Y_2$. אבל\n$$\\pi(\\CO_{S_1}(y_1))=\\set{\\pi (S_1^ny_1)}_{n\\ge 0}=\\set{S_2^n(\\pi y_1)}_{n\\ge 0}=\\set{S_2^ny_2}_{n\\ge 0}=\\CO_{S_2}(y_2)$$\nכשבשוויון השני השתמשנו בכך ש-$\\pi$ העתקת גורם. לכן $\\CO_{S_2}(y_2)\\subseteq Y_2$ צפופה, כלומר $y_2$ נקודה טרנזיטיבית כנדרש.\n\nכעת נוכיח את הטענה הבאה – נקודה $x\\in X$ היא טרנזיטיבית אם ורק אם $x_n\\in X_n$ טרנזיטיבית לכל $n$ (בניסוח שקול, $\\tau(X)=X\\cap \\prod_n {\\tau(X_n)}$):\n- נניח ש-$x\\in\\tau(X)$ נקודה טרנזיטיבית. $\\tilde\\pi_n: X\\to X_n$ העתקת גורם לכל $n$, לפי הסעיף הקודם, ומהלמה $x_n=\\tilde\\pi_nx\\in X_n$ נקודה טרנזיטיבית.\n- בכיוון ההפוך, נניח ש-$x_n\\in \\tau(X_n)$ לכל $n$. \nלכל $n\\ge m$, נסמן $\\pi_{n\\to m}=\\pi_{n-1}\\circ...\\circ\\pi_m: X_n\\to X_m$. אלו העתקות גורם כהרכבות של העתקות הגורם $(\\pi_n)_n$, ומהסעיף הקודם נקבל באינדוקציה $\\pi_{n\\to m}\\circ \\tilde\\pi_n=\\tilde\\pi_m$.\nתהי $U_X\\subseteq X$ פתוחה ולא ריקה, אז $U_X=U\\cap X$ עבור $U\\subseteq \\prod X_n$ פתוחה כלשהי; עלינו להראות ש-$\\CO_T(x)\\cap U_X\\neq \\phi$, מספיק להראות זאת עבור קבוצות בסיסיות (כי כל קבוצה פתוחה מכילה קבוצה בסיסית), כלומר בה\"כ \n$$U=\\prod_{i\\in I}U_i\\times\\prod_{n\\in \\NN\\setminus I}X_n$$\nכש-$I\\subseteq \\NN$ סופית ולא ריקה ו-$U_i\\subseteq X_i$ פתוחות. אז\n$$U_X=U\\cap X=\\set{y\\in X\\mid \\forall_{i\\in I}\\;y_i\\in U_i}$$\nנסמן $j:=\\max I$, אז לכל $i\\in I, y\\in X$, $\\pi_{j\\to i}y_j=\\pi_{j\\to i}\\tilde\\pi_j y=\\tilde\\pi_iy=y_i$, לכן\n$$\ny\\in U_X\n\\Longleftrightarrow \\forall_{i\\in I}\\;\\pi_{j\\to i}y_j\\in U_i\n\\Longleftrightarrow\\forall_{i\\in I}\\; y_j\\in\\pi_{j\\to i}^{-1}(U_i)\n\\Longleftrightarrow y_j\\in \\bigcap_{i\\in I}\\pi_{j\\to i}^{-1}(U_i)\n$$\nובפרט $V:=\\bigcap_{i\\in I}\\pi_{j\\to i}^{-1}(U_i)\\subseteq X_j$ לא ריקה, שכן $U_X$ לא ריקה. זו קבוצה פתוחה כחיתוך סופי של פתוחות, ו-$x_j\\in X_j$ טרנזיטיבית, לכן יש $k$ כך ש-$T_j^kx_j\\in V$. אז לכל $i$,\n$$T_i^kx_i=T_i^k(\\pi_{j\\to i}x_j)\\overset{(1)}{=}\\pi_{j\\to i}(T_j^kx_j)\\in \\pi_{j\\to i}V\\subseteq \\pi_{j\\to i}(\\pi_{j\\to i}^{-1}(U_i))\\overset{(2)}{=}U_i$$\nכשב-$(1)$ השתמשנו בכך ש-$\\pi_{j\\to i}$ העתקת גורם, וב-$(2)$ השתמשנו בכך שהיא על.\nאם כך, $T_i^kx_i\\in U_i$ לכל $i$, ולכן $T^kx\\in U_X$. לכן $\\CO_T(x)$ חותכת כל קבוצה פתוחה ב-$X$, כלומר $x\\in \\tau(X)$ כנדרש.\n\nאם כן, נותר להוכיח שקיימת נקודה $x\\in X$ כך ש-$x_n\\in \\tau(X_n)$ לכל $n$.\nלכל $n$, נסמן\n$$D_n:=\\set{x\\in X\\mid x_n\\in \\tau(X_n)}=\\tilde\\pi_n^{-1}(\\tau(X_n))$$\nמלמה שראינו בשיעור, אוסף הנקודות הטרנזיטיביות של מערכת דינמית היא קבוצת $G_\\delta$; משיכה לאחור של קבוצת $G_\\delta$ ע\"י פונקציה רציפה היא גם קבוצת $G_\\delta$, ולכן $D_n$ היא $G_\\delta$. וביתר פירוט:\n$X_n$ הוא מרחב מנייה שנייה כמרחב מטרי קומפקטי, לכן יש לו בסיס בן מנייה $\\set{V_i}_i$ (בה\"כ כולן לא ריקות). הלמה שראינו בשיעור (למה 6.2) קובעת ש-\n$$\\tau(X_n)=\\bigcap_{i=1}^\\infty \\bigcup_{n=1}^\\infty T^{-n}V_i$$\nבפרט $T^{-n}V_i$ פתוחה כי $V_i$ פתוחה ו-$T$ רציפה, לכן לכל $i$ גם $\\bigcup_{n=1}^\\infty T^{-n}V_i$ פתוחה כאיחוד פתוחות, ולכן $\\tau(X_n)$ היא חיתוך בן מנייה של פתוחות. לכן\n$$D_k=\\tilde\\pi_k^{-1}(\\tau(X_n))=\\tilde\\pi_k^{-1}\\left(\\bigcap_{i=1}^\\infty \\bigcup_{n=1}^\\infty T^{-n}V_i\\right)=\\bigcap_{i=1}^\\infty \\bigcup_{n=1}^\\infty \\tilde\\pi_k^{-1}(T^{-n}V_i)$$\nו-$\\tilde\\pi_k^{-1}(T^{-n}V_i)$ פתוחה כי $\\tilde\\pi_k$ רציפה, לכן גם $D_k$ היא $G_\\delta$.\n\nבנוסף, נוכיח שלכל $n$, $D_n$ צפופה: יהי $x\\in X, \\eeps>0$, ונמצא $y\\in D_n$ כך ש-$d(x,y)\\lt \\eeps$.\nלכל $i\\neq n$, נגדיר $y_i:=x_i$. עבור $n$, תהי $z\\in X_n$ נקודה טרנזיטיבית (יש כזו כי $(X_n,T_n)$ טרנזיטיבית). אז $\\CO_{T_n}(z)\\subseteq X_n$ צפופה, ובפרט יש $k\\in \\NN$ כך ש-$d(T^kz,y_n)\\lt \\eeps$. ניקח $y_n:=T^kz$.\nנשים לב ש-$T_n: X_n\\to X_n$ העתקת גורם – היא רציפה, על לפי ההנחה ומתחלפת עם עצמה – ולכן גם $T_n^k$ כזו. $z$ טרנזיטיבית, ומהלמה שלעיל נסיק שגם $y_k=T^kz$ טרנזטיביטית. \nאז $y=(y_i)_{i\\in \\NN}\\in D_n$ מקיימת $d_i(x_i,y_i)=d_i(x_i,x_i)=0$ לכל $i\\neq n$, ולכן\n$$d(x,y)=\\sum_{i=1}^\\infty {2^{-i}d_i(x_i,y_i)}=2^{-n}d_n(x_n,y_n)\\lt 2^{-n}\\eeps\\lt \\eeps$$\nכנדרש.\n\nאם כן, $\\set{D_n}_n$ אוסף בן מנייה של קבוצות $G_\\delta$ צפופות ב-$X$, וממשפט הקטגוריה של בייר גם החיתוך\n$$\\tau(X)=X\\cap \\prod_{n=1}^\\infty {\\tau(X_n)}=\\bigcap_{n=1}^\\infty {D_n}$$\nהוא קבוצת $G_\\delta$ צפופה ב-$X$. בפרט, $\\tau(X)$ לא ריקה, כלומר $(X, T)$ טרנזיטיבית. $\\square$\n\n\\newpage\n\n**ג.** $(X_i, T_i)$ רציפה במידה אחידה לכל $i$.\n**מ.ש.ל.** $(X, T)$ רציפה במידה אחידה.\n_הוכחה._ $X_i$ רציפה במידה אחידה לכל $i$, לכן יש מטריקה $\\tilde{d}_i$ על $X_i$ ששקולה ל-$d_i$ ועבורה $T_i: X_i\\to X_i$ היא איזומטריה.\nנגדיר בהתאם\n$$\\tilde{d}(x,y)=\\displaystyle\\sum_{n=1}^\\infty {2^{-n}\\tilde{d}_n(x_n,y_n)}$$\nבדומה ל-$d$, זו משרה את טופולוגיית המכפלה $\\prod_n (X_n,\\tilde{d}_n)$ על $\\prod X_n$; אבל $\\tilde{d}_n$ משרה אותה טופולוגיה כמו $d_n$ לכל $n$, לכן גם טופולוגיות המכפלה $\\prod(X_n,\\tilde{d}_n)\\cong \\prod(X_n,d_n)$ מתלכדות, כלומר המטריקות $d,\\tilde{d}$ שקולות. כמובן, מכך שהן שקולות על $\\prod X_n$ נובע שהן שקולות גם על התת-מרחב $X$.\nכעת, לכל $x,y\\in X$,\n$$\\begin{aligned}\n\\tilde{d}(Tx,Ty)&=\\sum_{n=1}^\\infty {2^{-n} \\tilde{d}_n((Tx)_n,(Ty)_n)}=\\sum_{n=1}^\\infty {2^{-n} \\tilde{d}_n(T_nx_n,T_ny_n)} \\\\\n&\\overset{(*)}{=}\\sum_{n=1}^\\infty {2^{-n}\\tilde{d}_n(x_n,y_n)}=\\tilde{d}(x,y)\n\\end{aligned}$$\nכשבשוויון $(*)$ השתמשנו בעובדה ש-$T_n$ איזומטריה ביחס ל-$\\tilde{d}_n$ לכל $n$.\nאם כן, $T: X\\to X$ היא איזומטריה ביחס למטריקה $\\tilde{d}$. בפרט, המערכת $((X, \\tilde{d}), T)$ רציפה במידה אחידה; אבל ראינו שרציפות במידה אחידה תלויה רק בטופולוגיה, לא במטריקה, כלומר מכך ש-$d,\\tilde{d}$ משרות אותה טופולוגיה נובע שגם $((X, d),  T)$ רציפה במידה אחידה, כנדרש. $\\square$\n\n**ד.** $(X_n,T_n)=(X_1,T_1)$ לכל $n$, $\\pi_n=T_1$ לכל $n$ (בפרט $T_1$ על).\n**מ.ש.ל.** $(X,T)$ הפיכה, אם גם $(X_1,T_1)$ הפיכה אז $\\tilde\\pi_1: X\\to X_1$ איזומורפיזם.\n_הוכחה._ מהגדרת $X$, לכל $x\\in X$ מתקיים $x_n=\\pi_n x_{n+1}=T_1x_{n+1}=(Tx)_{n+1}$ לכל $n$. \nנראה ש-$T$ חח\"ע ועל:\n- נניח $Tx=Ty$. אז $x_n=(Tx)_{n+1}=(Ty)_{n+1}=y_n$ לכל $n$, כלומר $x=y$.\n- יהי $x\\in X$, אז\n$$x=(x_1,x_2,...)=(T_1x_2,T_1x_3,...)=T_1(x_2,x_3,...)$$\nובפרט ל-$x$ יש מקור לפי $T$, כלומר $T$ על.\n\nכעת, נניח שגם $T_1: X_1\\to X_1$ הפיכה. $\\tilde\\pi_1: X\\to X_1$ העתקת גורם, לכן כדי להוכיח שהיא איזומורפיזם צריך להראות ש-$\\tilde\\pi_1^{-1}$ מוגדרת והיא העתקת גורם.\nנשים לב שלכל $x\\in X, n\\in \\NN$, $x_n=T_1x_{n+1}$, או באופן שקול $x_{n+1}=T_1^{-1}x_n$; מכך נובע באינדוקציה ש-$x_n=T_1^{1-n}x_1$. לכן אם $\\tilde\\pi_1x=\\tilde\\pi_1y$, כלומר $x_1=y_1$, אז לכל $n$ $x_n=T_1^{1-n}x_1=T_1^{1-n}y_1=y_n$, כלומר $x=y$ ו-$\\tilde\\pi_1$ חח\"ע.\nאז $\\tilde\\pi_1$ העתקה חח\"ע, על ורציפה מהמרחב הקומפקטי $X$ למרחב המטרי (בפרט האוסדורף) $X_1$, וכידוע מטופולוגיה מכך נובע שגם ההפכית $\\tilde\\pi_1^{-1}: X_1\\to X$ רציפה. היא גם על כפונקציה הפיכה, ולמעשה מתקיים מהאמור לעיל\n$$\\tilde\\pi_1^{-1}(x_1)=(x_1,T_1^{-1}x_1,T_1^{-2}x_1,...)=(T_1^{1-n}x_1)_n$$\nלכן נשאר להראות רק שהיא מתחלפת עם הפעולות על המרחבים המתאימים:\nיהי $x_1\\in X_1$. אז\n$$\\begin{aligned}\n&T(\\tilde\\pi_1^{-1}x_1)=T(T_1^{1-n}x_1)_n=(T_1T_1^{1-n}x_1)_n=(T_1^{2-n}x_1)_n \\\\\n&\\tilde\\pi_1^{-1}(T_1x_1)=(T_1^{1-n}(T_1x_1))_n=(T_1^{2-n}x_1)_n=T(\\tilde\\pi_1^{-1}x_1)\n\\end{aligned}$$\nלכן $T\\circ\\tilde\\pi_1^{-1}=\\tilde\\pi_1^{-1}\\circ T_1$, כנדרש. $\\square$\n\n\\newpage\n\n## שאלה 4 – סכומים חסומים לאורך מסלולים\n$(X, T)$ מערכת מינימלית, $f: X\\to \\RR$ רציפה.\n$x_0\\in X$ מקיימת\n$$M:=\\sup_{N\\in \\NN}\\left|\\sum_{n=0}^{N-1}f(T^nx_0)\\right|\\lt \\infty$$\n$\\hat{T}: X\\times\\RR\\to X\\times\\RR$ מוגדרת ע\"י $\\hat{T}(x,y)=(Tx, y+f(x))$.\n\nנוכיח שבתנאים האלה, יש פונקציה רציפה $h: X\\to \\RR$ כך ש-$f(x)=h(Tx)-h(x)$.\n\n**א.** $\\hat{X}:=\\mathcal{O}_{\\hat{T}}(x_0,0)$.\n**מ.ש.ל.** $\\hat{X}$ קומפקטית.\n_הוכחה._ באינדוקציה נקבל \n$$\\hat{T}^N(x_0,0)=\\left(T^Nx_0,\\sum_{n=0}^{N-1}f(T^nx_0)\\right)$$\nמההנחה, מתקיים $\\left|\\sum_{n=0}^{N-1}f(T^nx_0)\\right|\\le M$, לכן $\\hat{T}^N(x_0,0)\\in X\\times[-M,M]$ לכל $N\\in \\NN$, כלומר $\\mathcal{O}_{\\hat{T}}(x_0,0)\\subseteq X\\times [-M,M]$; המכפלה מימין סגורה ב-$X\\times \\RR$, וממינימליות הסגור נובע $\\hat{X}=\\overline{\\mathcal{O}_{\\hat{T}}(x_0,0)}\\subseteq X\\times [-M,M]$. לבסוף, $X\\times [-M,M]$ קומפקטית כי $X,[-M,M]$ קומפקטיות, לכן $\\hat{X}$ קומפקטית (כקבוצה סגורה בקבוצה קומפקטית). $\\square$\n\n**ב.** $\\pi: X\\times \\RR\\to X$ ההטלה על הרכיב הראשון, $Z\\subseteq \\hat{X}$ מינימלית.\n**מ.ש.ל.** $\\pi Z=X$.\n_הוכחה._ הצמצום $\\pi|_Z: Z\\to \\pi Z$ הוא בוודאי על, והוא רציף כי ההטלה $\\pi$ רציפה. בנוסף, לכל $z=(x,y)\\in Z$ מתקיים\n$$T(\\pi(z))= Tx;\\quad \\pi(\\hat{T}z)=\\pi(Tx,y+f(x))=Tx$$\nולכן $T\\circ \\pi=\\pi\\circ \\hat{T}$, כלומר $\\pi$ (מצומצמת ל-$Z$) העתקת גורם.\nאבל אז $\\pi Z\\subseteq X$ תת-מערכת, וממינימליות $X$ נובע ש-$\\pi Z=X$ בהכרח. $\\square$\n\n**ג.** $S_t(x,y):=(x,y+t)$, $t\\neq 0$.\n**מ.ש.ל.** $S_tZ\\cap Z=\\phi$\n_הוכחה._ נשים לב ש-$S_t$ ו-$\\hat{T}$ מתחלפות:\n$$\\begin{aligned}\n&\\hat{T}S_t(x,y)=\\hat{T}(x,y+t)=(Tx,y+t+f(x)) \\\\\n&S_t\\hat{T}(x,y)=S_t(Tx,y+f(x))=(Tx,y+f(x)+t)\n\\end{aligned}$$\nלכן $\\hat{T}(S_t Z\\cap Z)\\subseteq \\hat{T}S_tZ\\cap \\hat{T}Z= S_t(\\hat{T}Z)\\cap\\hat{T}Z\\subseteq S_tZ\\cap Z$.\nבנוסף, $S_t: X\\times \\RR\\to X\\times \\RR$ הומאומורפיזם (כי $x\\mapsto x, y\\mapsto y+t$ הומאומורפיזמים של $X,\\RR$ בהתאמה), לכן מכך ש-$Z\\subseteq \\hat{X}\\subseteq X\\times\\RR$ סגורה נובע שגם $S_tZ\\subseteq X\\times \\RR$ סגורה, ומכאן שגם החיתוך $S_tZ\\cap Z\\subseteq Z$ סגור.\nנניח בשלילה ש-$S_tZ\\cap Z\\neq \\phi$, אז זו תת-קבוצה סגורה ו-$\\hat{T}$-אינווריאנטית של $Z$, כלומר זו תת-מערכת; אבל $Z$ מינימלית, ולכן $S_tZ\\cap Z=Z$, כלומר $S_tZ\\subseteq Z$.\nבפרט, יהי $(x,y)\\in Z$, אז גם $S_t(x,y)=(x,y+t)\\in Z$. באינדוקציה נובע שלכל $n$, $(x,y+nt)\\in \\ZZ$, בסתירה לכך ש-$Z\\subseteq \\hat{X}\\subseteq X\\times [-M,M]$. \nמהסתירה נובע ש-$S_tZ\\cap Z=\\phi$ בהכרח, כנדרש. $\\square$\n\n**ד.** **מ.ש.ל.** $Z$ הוא גרף של פונקציה רציפה $h: X\\to \\RR$\n_הוכחה._ יהי $x\\in X$. $\\pi Z = X$, לכן יש ל-$x$ מקור $z\\in Z$ לפי $\\pi$, כלומר יש $y\\in \\RR$ כך ש-$(x,y)\\in Z$.\nמצד שני, אם $(x,y_1),(x,y_2)\\in Z$: מתקיים $(x,y_2)=S_{y_2-y_1}(x, y_1)$, ולכן $(x,y_2)\\in S_{y_2-y_1}Z\\cap Z$; אבל מהסעיף הקודם הקבוצה הזו ריקה אלא אם $y_2-y_1=0$, ולכן $y_2=y_1$.\nאם כן, *לכל* $x\\in X$ יש $y\\in \\RR$ *יחיד* כך ש-$(x,y)\\in Z$, ולכן $Z$ היא הגרף של פונקציה $h: X\\to \\RR$.\n\nכדי לראות ש-$h$ רציפה, ניזכר ש-$\\pi: Z\\to X$ רציפה ועל. בנוסף היא חח\"ע, שכן אם $x:=\\pi z_1=\\pi z_2$ אז יש $y_1,y_2\\in \\RR$ כך ש-$z_1=(x,y_1),z_2=(x,y_2)$, ומהאמור לעיל בהכרח $y_1=y_2$, כלומר $z_1=z_2$. $Z$ קומפקטית ו-$X$ מטרי (בפרט האוסדורף), ולכן גם $\\pi^{-1}: X\\to Z$ מוגדרת ורציפה.\nנסמן ב-$\\pi_2: X\\times\\RR\\to \\RR$ את ההטלה לרכיב השני. היא רציפה כהטלה, ולכן גם הצמצום $\\pi_2|_Z: Z\\to \\RR$ רציף.\nלבסוף, לכל $x\\in X$ יש $y\\in Z$ יחיד כך ש-$(x,y)\\in Z$, וזה בדיוק $h(x)$; מצד שני,\n$$y=\\pi_2(x,y)=\\pi_2(\\pi^{-1}(x))=(\\pi_2\\circ\\pi^{-1})(x)$$\nכלומר $h=\\pi_2\\circ\\pi^{-1}$. בפרט, $h$ רציפה כהרכבה של פונקציות רציפות. $\\square$\n\n**ה.** **מ.ש.ל.** $f(x)=h(Tx)-h(x)$ לכל $x\\in X$.\n_הוכחה._ יהי $x\\in X$. אז $(x,h(x))\\in Z$ כי $Z$ היא הגרף של $h$. מצד שני $(Z,\\hat{T})$ מערכת, ובפרט $\\hat{T}(x, h(x))=(Tx,h(x)+f(x))\\in Z$. שוב מכך ש-$Z$ היא הגרף של $h$, נובע שבהכרח\n$$h(Tx)=h(x)+f(x)$$\nכלומר $f(x)=h(Tx)-h(x)$ כנדרש. $\\square$"
}