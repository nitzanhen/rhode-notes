{
  "id": "69",
  "name": "גאודיף מטלה 5",
  "body": "סליחה על האיחור!\n\n## שאלה 1\n$U(n),\\operatorname*{Herm}_n,\\mathfrak{u}(n) \\subseteq \\Mat_n(\\CC)$ המטריציות האוניטריות, ההרמיטיות והאנטי-הרמיטיות בהתאמה.\n\n### סעיף א'\n**מ.ש.ל.** להגדיר מבנים חלקים טבעיים על $\\Mat_n(\\CC), \\operatorname*{Herm}_n$, להראות ש-$\\operatorname*{Id}\\in \\Mat_n(\\CC)$ נקודה רגולרית של ההעתקה\n$F: \\Mat_n(\\CC)\\to \\operatorname*{Herm}_n$, $F(M)=MM^H$.\n_הוכחה._ ההעתקה $i: \\CC^{n^2}\\to \\Mat_n(\\CC)$ שנתונה ע\"י\n$$\ni(x_{11},...,x_{1n},...,x_{n1},...,x_{nn})= \n\\begin{pmatrix}\nx_{11}& \\dots& x_{1n} \\\\\n\\vdots&\\ddots & \\vdots \\\\\nx_{n1}& \\dots & x_{nn}\n\\end{pmatrix}\n$$\nהיא חח\"ע ועל, לכן מגדירה מבנה חלק על $\\Mat_n(\\CC)$ מתוך $\\CC^{n^2}\\cong \\RR^{2n^2}$, למשל בעזרת הלמה משאלה 3 בתרגיל 1. באופן דומה, מטריצה $M$ היא הרמיטית אמ\"מ $M_{ij}=\\overline{M}_{ji}$ לכל $i,j$, ובפרט זה גורר שכל איברי האלכסון הראשי שלה ממשיים; לכן ההעתקה $j: \\CC^{n(n-1)/2}\\oplus \\RR^n\\to \\operatorname*{Herm}_n$ שנתונה ע\"י\n$$j(x_{12},...,x_{1n},x_{23,},...,x_{2n},...,x_{n-1,n};x_{11},...,x_{nn})=\n\\begin{pmatrix}\nx_{11}& \\dots& x_{1n} \\\\\n\\vdots&\\ddots & \\vdots \\\\\nx_{1n}& \\dots & x_{nn}\n\\end{pmatrix}$$\nהיא חח\"ע ועל, ושוב מהלמה מגדירה מבנה חלק על $\\operatorname*{Herm}_n$ עם המפה הגלובלית $j$.\n\nכעת, $F$ היא אכן לתוך $\\operatorname*{Herm}_n$ כי לכל $M$, \n$$F(M)^H=(MM^H)^H=(M^H)^HM^H=MM^H=F(M)$$\nהייצוג שלה בקואורדינטות\n$$j^{-1}\\circ F\\circ i: \\CC^{n^2}\\to \\CC^{n(n-1)/2}\\oplus \\RR^n$$\n הוא פונקציה פולינומיאלית במשתנים (כי הכפל בין שתי מטריצות והפעולה $M\\mapsto M^H$ שתיהן כאלו), ובפרט היא חלקה.\n כדי להראות ש-$\\operatorname*{Id}\\in \\Mat_n(\\CC)$ נקודה רגולרית שלה, ניקח $X\\in \\Mat_n(\\CC)$, ונתבונן במסילה\n$$\\gamma_X(t)=\\operatorname*{Id}+tX,\\quad t\\in \\RR$$\nהיא בוודאי חלקה ומתחילה ב-$\\operatorname*{Id}$. לכן\n$$dF_{\\operatorname*{Id}}(X)=\\frac{d}{dt}(F\\circ \\gamma_X)\\bigg|_{t=0}=\\lim_{t\\to 0}\\frac{F(\\operatorname*{Id}+tX)-F(\\operatorname*{Id})}{t}\\overset{(*)}{=}X+X^H$$\nכשהשוויון $(*)$ נובע מהחישוב\n$$\\begin{aligned}\nF(\\operatorname*{Id}+tX)\n&=(\\operatorname*{Id}+tX)(\\operatorname*{Id}+tX)^H\n=(\\operatorname*{Id}+tX)(\\operatorname*{Id}+(tX)^H) \\\\\n&= \\operatorname*{Id}+tX+tX^H+t^2XX^H\n\\end{aligned}$$\nוהשוויון $F(\\operatorname*{Id})=\\operatorname*{Id}$.\n\nכעת, $\\operatorname*{Herm}_n\\cong \\CC^{n(n-1)/2}\\oplus \\RR^n$, ולכן האיזומורפיזם הקנוני\n$$T_x\\CC^{n(n-1)/2}\\oplus \\RR^n\\xrightarrow{\\sim}  \\CC^{n(n-1)/2}\\oplus \\RR^n$$\n מניב איזומורפיזם קנוני בין $\\operatorname*{Herm}_n$ למרחב המשיק $T_{\\operatorname*{Id}}\\operatorname*{Herm}_n$. אז כדי להראות ש-$dF_{\\operatorname*{Id}}$ על, עלינו להראות שלכל $X\\in \\operatorname*{Herm}_n$ יש מקור לפיה. אבל כל מטריצה כזו מקיימת $X=\\frac{1}{2}\\left(X+X^H\\right)$, ולכן\n$$dF_{\\operatorname*{Id}}\\left(\\frac{1}{2}X\\right)=\\frac{1}{2}\\left(X+X^H\\right)=X$$\nכנדרש. $\\square$\n\n### סעיף ב'\n**מ.ש.ל.** להשתמש באינווריאנטיות של $F$ לכפל מימין כדי להסיק שכל $U\\in U(n)$ נקודה רגולרית של $F$.\n_הוכחה._ תהי $U\\in U(n)$. אז לכל $M\\in \\Mat_n(\\CC)$,\n$$F(MU)=(MU)(MU)^H=MUU^HM^H=M(\\operatorname*{Id})M^H=MM^H=F(M)$$\nכלומר $F\\circ R_U=F$ לכל $U$ אוניטרית, כש-$R_U: M\\mapsto MU$ העתקת הכפל מימין. \nנקבע $U$ אוניטרית, ונראה שזו נקודה רגולרית, כלומר ש-$dF_U$ על. מהאינווריאנטיות מתקיים\n$$dF_{\\operatorname*{Id}}=d(F\\circ R_U)_{\\operatorname*{Id}}=dF_{R_U(\\operatorname*{Id})}\\circ d(R_U)_{\\operatorname*{Id}}=dF_U\\circ d(R_U)_{\\operatorname*{Id}}$$\nאבל $dF_{\\operatorname*{Id}}$ על לפי סעיף א', ו-$\\operatorname*{Im}(dF_{\\operatorname*{Id}})\\subseteq \\operatorname*{Im}(dF_U)$ בשל השוויון שלעיל, לכן גם $dF_U$ על כנדרש. $\\square$\n\n### סעיף ג'\n**מ.ש.ל.** להסיק ש-$\\operatorname*{Id}\\in \\operatorname*{Herm}_n$ ערך רגולרי של $F$ וש-$U(n)\\subseteq \\operatorname*{Mat}_n(\\CC)$ תת-יריעה ממימד $n^2$.\n_הוכחה._ בסעיף הקודם הראנו ש-$F$ רגולרית בכל $U(n)=F^{-1}(\\operatorname*{Id})$. זו העתקה חלקה, לכן נובע ש-$U(n)$ תת-יריעה של $\\Mat_n(\\CC)$ ממימד \n$$\\dim({\\Mat}_n(\\CC))-\\dim({\\operatorname*{Herm}}_n)=2n^2-2n(n-1)/2-n=2n^2-n^2+n-n=n^2$$\nכנדרש. $\\square$\n\n### סעיף ד'\n**מ.ש.ל.** להראות שהעתקות הכפל וההופכי ב-$U(n)$ חלקות (ביחס למבנה החלק מהסעיף הקודם).\n_הוכחה._ הטיעון זהה לטיעון שעשינו בתרגיל 3, בשאלה 5 סעיפים ג'-ד': $U(n)\\subseteq \\Mat_n(\\CC)$ תת-יריעה ולכן גם\n$$U(n)\\times U(n)\\subseteq {\\Mat}_n(\\CC)\\times {\\Mat}_n(\\CC)$$\nתת-יריעה. העתקות הכפל וההפכי מ-${\\Mat}_n(\\CC)\\times {\\Mat}_n(\\CC), \\Mat_n(\\CC)$ ל-$\\Mat_n(\\CC)$ הן חלקות (הראשונה פולינומיאלית במקדמים, השנייה רציונלית כנובע ממשפט קרמר), ובגלל ש-$U(n)$ תת-חבורה היא סגורה לכפל ולהפכי, כלומר צמצום הפעולות ל-$U(n)$ נותן פעולות שהן שוב לתוך $U(n)$. לפי סעיף ג' שם, נובע שהצמצומים האלו חלקים, כנדרש. $\\square$\n\n### סעיף ה'\n$i: U(n)\\hookrightarrow {\\Mat}_n(\\CC)$ ההכלה. \n**מ.ש.ל.** ההרכבה\n$$T_{\\operatorname*{Id}}U(n)\\xrightarrow{di_{\\operatorname*{Id}}} T_{\\operatorname*{Id}}{\\Mat}_n(\\CC)\\xrightarrow{\\zeta}{\\Mat}_n(\\CC)$$\nמשרה איזומורפיזם של מרחבים וקטוריים בין $T_eU(n)$ ו-$\\mathfrak{u}(n)$. \n($\\zeta$ מתקבל מהאיזומורפיזם הקנוני $T_x\\CC^{n^2}\\to \\CC^{n^2}$ על ידי הזיהוי $\\Mat_n(\\CC)\\cong \\CC^{n^2}$ תחת ההעתקה $i$ מסעיף א').\n_הוכחה._ $i$ שיכון חלק, ובפרט $di_{\\operatorname*{Id}}$ חח\"ע, כלומר זה איזומורפיזם לינארי על התמונה שלו; $\\zeta$ איזומורפיזם לינארי ולכן גם הצמצום שלו ל-$\\operatorname*{Im}(di_{\\operatorname*{Id}})\\subseteq T_{\\operatorname*{Id}}\\Mat_n(\\CC)$ הוא איזומורפיזם; כלומר, ההרכבה היא איזומורפיזם לינארי מ-$T_{\\operatorname*{Id}}U(n)$ על התמונה שלו. בפרט, כל איבר בתחום $T_{\\operatorname*{Id}}U(n)$ ניתן לזיהוי עם מטריצה ב-${\\Mat}_n(\\CC)$. \nכעת, $U(n)=F^{-1}(\\operatorname*{Id})$ קבוצת רמה של $\\Mat_n(\\CC)$; משאלה 5 בתרגיל 1 נובע ש-\n$$T_{\\operatorname*{Id}}U(n)=\\ker(dF_{\\operatorname*{Id}})$$\n(שם השאלה נוסחה רק עבור משטחים רגולריים ב-$\\RR^n$, אבל אותה הוכחה תקפה גם במקרה הכללי). מצד שני, ראינו בסעיף א' ש-$dF_{\\operatorname*{Id}}(X)=X+X^H$ (כשאנחנו משתמשים כאן בזיהוי של איברי $T_{\\operatorname*{Id}}U(n)$ כמטריצות), לכן\n$$X\\in \\ker(dF_{\\operatorname*{Id}})\\Longleftrightarrow X+X^H=0\\Longleftrightarrow X^H=-X$$\nכלומר אם ורק אם $X\\in \\mathfrak{u}(n)$ אנטי-הרמיטית, כנדרש. $\\square$\n\n\\newpage\n\n## שאלה 2\n$M$ יריעה חלקה $n$-מימדית, $G$ חבורת לי.\n$G\\curvearrowright M$ ע\"י פעולה $\\pphi: G\\times M\\to M$.\n$\\pphi_g:=\\pphi(g, \\cdot): M\\to M$.\n$m_0\\in M$ נקודת שבת.\n$\\psi: G\\to \\GL(T_{m_0}M)$ מוגדרת ע\"י $\\psi(g)=d(\\pphi_g)_{m_0}$.\n$C: G\\times G\\to G$ העתקת ההצמדה\n\n**מ.ש.ל.** $\\psi$ הצגה של $G$, להסיק ש-$C$ משרה הצגה $\\operatorname*{Ad}: G\\to \\GL(\\mathfrak{g})$.\n_הוכחה. _ נראה ש-$\\psi$ הומומורפיזם של חבורות לי, כלומר הומומורפיזם חלק של חבורות:\nיהיו $g,h\\in G$. מהגדרת הפעולה מתקיים $\\pphi(gh,m)=\\pphi(g,\\pphi(h,m))$, כלומר $\\pphi_{gh}=\\pphi_g\\circ \\pphi_h$. לכן\n$$\\begin{aligned}\n\\psi(gh)&=d(\\pphi_{gh})_{m_0}=d(\\pphi_{g}\\circ\\pphi_{h})_{m_0}\\overset{(1)}{=}d(\\pphi_g)_{h(m_0)}\\circ d(\\pphi_h)_{m_0}\\\\\n&\\overset{(2)}{=}d(\\pphi_g)_{m_0}\\circ d(\\pphi_h)_{m_0}=\\psi(g)\\circ \\psi(h)\n\\end{aligned}$$\nכשהמעבר $(1)$ נובע מכלל השרשרת ו-$(2)$ נובע מכך ש-$m_0$ נקודת שבת. לכן $\\psi$ הומומורפיזם של חבורות.\nבאשר לחלקות, תחילה נסמן \n$$i_g: M\\to G\\times M, i_g(m)=(g,m)$$\nכך ש-$\\pphi_g=\\pphi\\circ i_g$. מכאן נובע\n$$d(\\pphi_g)_m=d\\pphi_{(g,m)}\\circ d(i_g)_m$$\nנחשב את $d(i_g)_m$: יהי $v\\in T_mM$, ותהי $\\gamma: (-\\eeps,\\eeps)\\to M$ מסילה חלקה שמתחילה ב-$m$ ו-$\\dot\\gamma(0)=v$. אז\n$$(i_g\\circ \\gamma)(t)=(g,\\gamma(t))\\implies d(i_g)_mv=\\frac{d}{dt}(i_g\\circ g)\\bigg|_{t=0}=(0,\\dot\\gamma(0))=(0,v)$$\nכלומר $d(i_g)_mv=(0,v)\\in T_{(g,m)}(G\\times M)$. אם כן,\n$$d(\\pphi_g)_m(v)=d\\pphi_{(g,m)}(0,v)$$\nכעת, עבור $m=m_0$, מתקבלת העתקה הפיכה על $V:=T_{m_0}M$; כדי להראות שהיא תלויה ב-$g$ באופן חלק, נקבע בסיס $B=(b_1,...,b_n)$ של $V$. תחת הבסיס הזה $\\psi(g)=d(\\pphi_g)_{m_0}$ מיוצגת על ידי מטריצה $A_g:=[\\psi(g)]_B$, וההעתקה חלקה אם ורק אם מקדמי המטריצה תלויים ב-$g$ באופן חלק.\nאם $\\beta^1,...,\\beta^n\\in V^\\ast$ מייצגים את הבסיס הדואלי המתאים ל-$b_1,...,b_n$ (כלומר $\\beta^j(b_i)=\\delta_{ij}$), אז מקדמי $A_g$ נתונים ע\"י\n$$a_{ij}(g):=[A_g]_{ij}=\\beta^j(\\psi(g)b_i)$$\n$\\beta^j: V\\to \\RR$ חלקה כי היא לינארית, לכן מספיק להראות ש-$g\\mapsto \\psi(g)b_i$ חלקה לכל $i$; אבל\n$$\\psi(g)=d(\\pphi_g)_{m_0}(b_i)=d\\pphi_{(g,m_0)}(0,b_i)$$\nו-$\\pphi$ חלקה, דהיינו הביטוי מימין תלוי ב-$g$ באופן חלק. לכן $\\psi$ חלקה, כלומר זו הצגה של $G$.\n\nכעת, נתבונן במקרה ש-$M=G$ והפעולה היא פעולת ההצמדה $C$; זו אכן פעולה שכן\n$$C(g,C(h,m))=g(hmh^{-1})g^{-1}=(gh)m(gh)^{-1}=C(gh,m)$$\nוהיא חלקה כי היא מתקבלת מהרכבה של פעולות הכפל וההפכי ב-$G$, ששתיהן חלקות. \nכמובן, היחידה $e\\in G$ היא נקודת שבת של $G$ ביחס להצמדה. מהאמור לעיל מתקבלת הצגה $r: G\\to \\GL(T_eG)$, ששולחת את $g$ ל-$d(C_g)_e=(C_g)_\\ast$; כמו שראינו בהרצאות, יש איזומורפיזם טבעי של מרחבים וקטוריים $f: \\operatorname*{Lie}(G)=\\mathfrak{g}\\to T_eG$ (שנתון ע\"י הערכה ב-$e$), וזה בפרט משרה איזומורפיזם של מרחבים וקטוריים\n$$F: \\GL(T_eG)\\to \\GL(\\mathfrak{g}),\\quad F(T)=f^{-1}\\circ T\\circ f$$\nלכן ההרכבה\n$$\\operatorname*{Ad}:=r\\circ F:  G\\to \\GL(T_eG)$$\nהיא הצגה כנדרש. $\\square$\n\n\\newpage\n\n## שאלה 3\n$G$ חבורת לי\n\n### סעיף א'\n**מ.ש.ל.** כל שדה וקטורי אינווריאנטי (שמאלי) הוא שלם.\n_הוכחה._ נשתמש ב-Uniform Time Lemma מתרגול 3. יהי $X\\in \\operatorname*{Lie}(G)$ שדה וקטורי אינווריאנטי (שמאלי), כלומר לכל $g,h\\in G$,\n$$d(L_g)_h(X_h)=X_{gh}$$\nכש-$L_g: h\\mapsto gh$ זו העתקת הכפל משמאל ב-$G$.\nיהי $\\gamma_e:(-\\eeps,\\eeps)\\to G$ עקום אינטגרלי של $X$ שמתחיל באיבר היחידה $e\\in G$. לכל $g\\in G$ נגדיר\n$$\\gamma_g:=L_g\\circ \\gamma_e: t\\mapsto g\\gamma_e(t)$$\nאז $\\gamma_g(0)=g\\gamma_e(0)=ge=g$, ומאינווריאנטיות\n$$\n\\dot{\\gamma}_g(t)=d(L_g)_{\\gamma_e(t)}(\\dot{\\gamma}_e(t))\n=d(L_g)_{\\gamma_e(t)}\\left(X_{\\gamma_e(t)}\\right)\n\\overset{(*)}{=}X_{g\\gamma_e(t)}=X_{\\gamma_g(t)}\n$$\nכשב-$(*)$ השתמשנו באינווריאנטיות של $X$ עם $h=\\gamma_e(t)$. אם כן, $\\gamma_g: (-\\eeps,\\eeps)\\to G$ עקום אינטגרלי של $X$ שמתחיל ב-$g$. \nכלומר, אם $D$ הוא תחום הזרימה המקסימלית שמושרה מ-$X$, אז $(-\\eeps,\\eeps)\\times \\set{g}\\subseteq D$ לכל $g\\in G$, ומהלמה האמורה נובע ש-$X$ שלם, כנדרש.\n\n### סעיף ב'\n**מ.ש.ל.** התת-חבורות החד-פרמטריות של $G$ הן בדיוק העקומים האינטגרליים המקסימליים של שדות וקטוריים אינווריאנטים שמתחילים ביחידה.\n_הוכחה._ יהי $X$ שדה וקטורי אינווריאנטי ו-$\\gamma_e$ עקום אינטגרלי שלו שמתחיל ב-$e$. מהסעיף הקודם $X$ שלם, ולכן $\\gamma_e: \\RR\\to G$ מוגדר על כל הישר. נבחין שבסעיף הקודם ראינו שלכל $g\\in G$, ההזזה\n$$\\gamma_g:=L_g\\circ \\gamma_e: \\RR\\to G$$\nמניבה עקום אינטגרלי של $X$ שמתחיל ב-$g$; אלו מוגדרים על כל $\\RR$ (כי $\\gamma$ מוגדר על כל $\\RR$), לכן בוודאי מקסימליים, ומיחידות העקום האינטגרלי אלו הם בדיוק העקומים האינטגרליים המקסימליים של $X$. נסמן ב-$\\theta: \\RR\\times G\\to G$ את הזרימה של $X$, אז לכל $t\\in \\RR, g\\in G$,\n$$\\theta(t, g)=\\gamma_g(t)$$\nולכן לכל $t,s\\in \\RR$,\n$$\\gamma_e(t+s)=\\theta(t+s,e)=\\theta(t, \\theta(s,p))=\\theta(t,\\gamma_e(s))=\\gamma_{\\gamma_e(s)}(t)=\\gamma_e(s)\\gamma_e(t)$$\nכשהשוויון האחרון נובע מההגדרה $\\gamma_g(t)=L_g\\circ \\gamma_e(t)=g\\gamma_e(t)$. אם כן, $\\gamma_e$ הוא הומומורפיזם של חבורות; הוא בוודאי חלק מהיותו עקום אינטגרלי, ולכן זו תת-חבורה חד-פרמטרית.\n\nבכיוון השני, תהי $\\gamma: \\RR\\to G$ תת-חבורה חד-פרמטרית. אז $\\gamma(0)=e$, כי זה הומומורפיזם של חבורות. \nנסמן $v:=\\dot{\\gamma}(0)\\in T_eG$; כמו שראינו בהרצאות, השדה הוקטורי $X:=v^L$ על $G$ שמוגדר ע\"י\n$$X_g=d(L_g)_e(v)$$\nהוא חלק ואינווריאנטי-שמאלי (זה מופיע גם בהוכחת משפט 8.37 בספר של Lee).\nכמו מקודם, נגדיר $\\gamma_g:=L_g\\circ \\gamma: \\RR\\to G$, אז\n$$\\dot{\\gamma}_g(0)=d(L_g)_{\\gamma_0}(\\dot{\\gamma}(0))=d(L_g)_e(\\dot\\gamma(0))=X_g$$\nולכן כל $\\gamma_g$ הוא עקום אינטגרלי של $X$ שמתחיל ב-$g$. כולם מוגדרים על כל $\\RR$, לכן הם מקסימליים; בפרט עבור $g=e$, מתקבל העקום המקסימלי $\\gamma_e=L_e\\circ \\gamma=\\gamma$, כלומר $\\gamma$ הוא עקום מקסימלי של $X$ שמתחיל ב-$e$. $\\square$\n\n \\newpage\n\n## שאלה 4\n$M$ יריעה חלקה, $X,Y\\in \\mathfrak{X}(M)$.\n$X_t,Y_t$ החבורות החד-פרמטריות המקומיות של $X,Y$, כלומר הזרימה המקומית שלהם.\n$m\\in M$, $f\\in C^\\infty(M)$.\n$$\\beta(t)=Y_{-\\sqrt{t}}X_{-\\sqrt{t}}Y_{\\sqrt{t}}X_{\\sqrt{t}}(m),\\quad t\\in(-\\eeps,\\eeps)$$\n**מ.ש.ל.** \n$$\\lim_{t\\to 0^+}\\frac{f(\\beta(t))-f(\\beta(0))}{t}=[X,Y]_mf$$\n_הוכחה._ נגדיר\n$$\\begin{array}{cl}\n\\gamma(x_1,x_2,x_3,x_4)=Y_{-x_4}X_{-x_3}Y_{x_2}X_{x_1}(m)&\\quad (-\\eeps,\\eeps)^4\\to M \\\\\n\\alpha(s)=(s,s,s,s) &\\quad (-\\eeps,\\eeps)\\to (-\\eeps,\\eeps)^4 \n\\end{array}$$\n$\\alpha$ חלקה בבירור. עבור $\\gamma$, נסמן ב-$\\Phi_X,\\Phi_Y$ את הזרימות של $X,Y$ בהתאמה. אז\n$$X_t=\\Phi_X(t,\\cdot), Y_t=\\Phi_Y(t, \\cdot):  M\\to M$$\nתלויות ב-$t$ באופן חלק, ולכן גם ההרכבה $Y_{-x_4}X_{-x_3}Y_{x_2}X_{x_1}(m)$ תלויה ב-$(x_1,x_2,x_3,x_4)$ באופן חלק, כלומר $\\gamma$ חלקה.\nאז גם $F:=f\\circ \\gamma: (-\\eeps,\\eeps)^4\\to \\RR$ חלקה, ולכן גם $F\\circ \\alpha: (-\\eeps,\\eeps)\\to \\RR$ חלקה. נרשום את פיתוח טיילור שלה מסדר שני סביב $s=0$:\n$$(F\\circ \\alpha)(s)=(F\\circ\\alpha)(0)+(F\\circ\\alpha)'(0)s+\\frac{1}{2}(F\\circ\\alpha)''(0)s^2+o(s^2)$$\nנוכיח להלן ש-\n$$(F\\circ \\alpha)'(0)=0,(F\\circ \\alpha)''(0)=2[X,Y]_mf$$\nמכך נובע ש-\n$$\\lim_{s\\to 0}\\frac{(F\\circ \\alpha)(s)-(F\\circ \\alpha)(0)}{s^2}=\\lim_{s\\to 0}\\frac{[X,Y]_mfs^2+o(s^2)}{s^2}=[X,Y]_mf$$\nומתקיים $f(\\beta(t))=(F\\circ\\alpha)\\left(\\sqrt{t}\\right)$, לכן מרציפות השורש מתקבל הגבול\n$$\\lim_{t\\to 0^+}\\frac{f(\\beta(t))-f(\\beta(0))}{t}=[X,Y]_mf$$\nכנדרש. כדי לחשב את הנגזרות, נשים לב תחילה ש-$\\dot\\alpha(s)=(1,1,1,1)$, ולכן מכלל השרשרת\n$$(F\\circ \\alpha)'(0)=\\nabla F_{\\alpha(0)}\\cdot \\dot\\alpha(s)=(F_{x_1}+F_{x_2}+F_{x_3}+F_{x_4})\\big|_{x=\\mathbf{0}}$$\nובאותו אופן\n$$(F_{x_i}\\circ \\alpha)'(0)=\\nabla (F_{x_i})_{\\alpha(0)}\\cdot \\dot\\alpha(s)=(F_{x_ix_1}+F_{x_ix_2}+F_{x_ix_3}+F_{x_ix_4})\\big|_{x=\\mathbf{0}}$$\nלכן\n$$(F\\circ \\alpha)''(0)=\\sum_{i,j=1}^4{F_{x_ix_j}}\\bigg|_{x=\\mathbf{0}}$$\nכעת, מתקיים $F(t,0,0,0)=f(X_t(m))$, לכן\n$$F_{x_1}(t)=\\frac{\\partial}{\\partial x_1}(f\\circ \\gamma)(\\mathbf{0})=df_m(X_m)=(Xf)_m$$\nכשהשתמשנו בעובדה ש-$\\gamma(\\mathbf{0})=m$ וש-$X_t(m)=\\Phi_X(t,m)$, לכן הדיפרנציאל שלה ב-$0$ הוא וקטור המהירות לעקום האינטגלי של $X$ ב-$m$, כלומר $X_m$. באותו אופן נסיק\n$$\\begin{aligned}\n&F_{x_2}(\\mathbf{0})=(Yf)_m, \\\\\n&F_{x_3}(\\mathbf{0})=(-Xf)_m=-(Xf)_m \\\\\n&F_{x_4}(\\mathbf{0})=-(Yf)_m\n\\end{aligned}$$\nלכן \n$$(F\\circ \\alpha)'(0)=(F_{x_1}+F_{x_2}+F_{x_3}+F_{x_4})\\big|_{x=\\mathbf{0}}=(X+Y-X-Y)f_m=0f_m=0$$\nכנדרש. באשר לנגזרות השניות, נשים לב תחילה שבגלל ש-$F$ חלקה, $F_{x_ix_j}=F_{x_jx_i}$ לכל $i,j$, לכן מספיק לבדוק את הנגזרות \n$F_{x_jx_i}$ עבור $i\\le j$. נחשב את הנגזרות השניות $F_{x_1x_1}(\\mathbf{0}),F_{x_2x_1}(\\mathbf{0})$; חישוב שאר הנגזרות השניות דומה, בשינויים המתבקשים. תחילה, מתקיים $F_{x_1x_1}(\\mathbf{0})=g_1''(\\mathbf{0})$ כש-\n$$g(t)=F(t,0,0,0)=f(X_t(m))$$\nבהכללה לחישוב שלעיל, מתקיים\n$$g'(t)=df_{\\gamma(te_1)}(X_{\\gamma(te_1)})=(Xf)(\\gamma(te_1))=(Xf\\circ \\gamma)(t,0,0,0)$$\nנשים לב שבחישוב של $F_{x_1}|_{x=\\mathbf{0}}=\\frac{\\partial}{\\partial x_1}(f\\circ \\gamma)|_{x=\\mathbf{0}}$ לעיל, $f$ הייתה שרירותית לחלוטין פרט להיותה חלקה על $M$; לכן בהצבה של $Xf$ במקום $f$, נקבל \n$$g''(t)=X(Xf)_m=(X^2f)_m$$\nבאופן דומה, $F_{x_2x_1}(\\mathbf{0})=h_{x_2,x_1}(\\mathbf{0})$ כש-\n$$h(x_1,x_2)=F(x_1,x_2,0,0)=f(Y_{x_2}X_{x_1}(m))$$\nנסמן $p(x_1)=X_{x_1}(m)$, אז $h(x_1,x_2)=f(Y_{x_2}(p(x_1))$, ולכן כמו מקודם\n$$h_{x_2}(x_1,0)=(Yf)(p_1(x))=(Yf)(X_{x_1}(m))$$\nושוב, עם הצבה של $Yf$ במקום $f$ והחישוב שלעיל נקבל\n$$F_{x_2x_1}(\\mathbf{0})=h_{x_2x_1}(0,0)=X(Yf)(m)=(XY)f(m)$$\nכנדרש. מאותו החישוב נקבל את כל שאר הנגזרות השניות:\n$$\\begin{pmatrix}F_{x_ix_j}(\\mathbf{0})\\end{pmatrix}_{i,j}=\\begin{pmatrix}\n{X^2}_mf & XYf_m & -X^2f_m & -XYf_m \\\\\nXYf_m & Y^2f_m & -YXf_m & -Y^2f_m  \\\\\n-X^2f_m & -YXf_m & X^2f_m & XYf_m \\\\\n-XYf_m & -Y^2f_m & XYf_m & Y^2F_m \\\\\n\\end{pmatrix}$$\nובפרט הסכום של כל הנגזרות הוא\n$$(F\\circ \\alpha)''(0)=\\sum F_{x_ix_j}(\\mathbf{0})\\bigg|_{x=\\mathbf{0}}=2(XY-YX)_mf=2[X,Y]_mf$$\nכנדרש. $\\square$"
}