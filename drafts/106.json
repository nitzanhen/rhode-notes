{
  "id": "106",
  "name": "גאודיף מטלה 12 שאלות 5-8",
  "body": "## שאלה 5\nעקמומיות החתך מקיימת $K(\\sigma)\\le 0$.\n$$\\lambda(t):=\\frac{\\vinner{\\dot J(t), J(t)}}{|J(t)|^2},\\quad t\\gt 0$$\n**מ.ש.ל.** $\\lambda(t)$ מוגדר היטב וחיובי (לכל $t\\gt 0$), $\\lambda'(t)\\ge \\lambda^2(t)$, ומתקיים אי שוויון חזק כש-$K\\lt 0$ ו-$v,w$ בת\"ל.\n_הוכחה._ נסמן $f(t)=\\vinner{\\dot J(t), J(t)}, g(t)=|J(t)|^2$. מקומפטיביליות הקישור עם המטריקה נובע\n$$g'(t)=\\vinner{\\frac{D}{dt}J(t),J(t)}+\\vinner{J(t),\\frac{D}{dt}J(t)}=2\\vinner{\\dot J(t),J(t)}=2f(t)$$\nבאופן דומה, $f'(t)=\\vinner{\\ddot J(t), J(t)}+|\\dot J(t)|^2$. ממשוואת יעקובי $\\ddot J(t)=-R(\\dot\\gamma, J)\\dot\\gamma$, ולכן\n$$\\vinner{\\ddot J,J}=\\vinner{-R(\\dot\\gamma, J)\\dot\\gamma, J}=-K(\\sigma)(|\\dot\\gamma|^2|J|^2-\\vinner{\\dot\\gamma, J}^2)\\overset{(1)}{\\ge} -K(\\sigma)\\overset{(2)}{\\ge} 0$$\nכש-$(1)$ נובע מקושי-שוורץ ו-$(2)$ מההנחה על עקמומיות החתך.\nלכן $f'(t)\\ge |\\dot J|^2\\ge 0$, כלומר $f,g$ פונקציות עולות. יתר על כן, הן עולות ממש בסביבה כלשהי של $t=0$, כי\n$$\\begin{aligned}\ng'(0)&=2\\vinner{\\dot J(0),J(0)}=0 \\\\\n\\frac{1}{2}g''(0)=f'(0)&=\\vinner{\\ddot J(0), J(0)}+|\\dot J(0)|^2=|w|^2\\gt 0\n\\end{aligned}$$\n לכן המונה והמכנה ב-$\\lambda(t)$ שניהם חיוביים לכל $t\\gt 0$, ובפרט המנה מוגדרת היטב.\n כעת נגזור את $\\lambda(t)$:\n$$\\begin{aligned}\n\\lambda'(t)&=\\left(\\frac{f(t)}{g(t)}\\right)'=\\frac{f'(t)g(t)-f(t)g'(t)}{g^2(t)}\\ge \\frac{|\\dot J|^2|J|^2-2f^2(t)}{g^2(t)} \\\\\n&=\\frac{|\\dot J|^2|J|^2-\\vinner{\\dot J, J}^2}{g^2(t)}-\\frac{f^2(t)}{g^2(t)}\\ge -\\lambda^2(t)\n\\end{aligned}$$\nכשהמעבר האחרון נובע מא\"ש קושי-שוורץ וממההגדרה של $\\lambda(t)$.\nלבסוף, נניח ש-$K(\\sigma)\\lt 0$ ו-$v,w$ בת\"ל, ונראה שהאי-שוויון חזק. מספיק להראות שאחד מהאי-שוויונות בחישוב שלעיל חזק, ובפרט מספיק להראות ש-$f'(t)\\gt |\\dot J|^2$, כלומר ש-\n$$\\vinner{\\ddot J,J}=-K(\\sigma)(|\\dot\\gamma|^2|J|^2-\\vinner{\\dot\\gamma, J}^2)\\gt 0$$\n$K(\\sigma)\\lt 0$, לכן מספיק להראות ש-$\\vinner{\\dot\\gamma, J}\\lt |\\dot\\gamma||J|$, ומקושי-שוורץ זה שקול להיות $\\dot\\gamma, J$ בת\"ל לכל $t\\gt 0$.\nנפרק את $J$ לחלקים המקביל והניצב ל-$\\gamma$:\n$$J^{||}=\\frac{\\vinner{J,\\dot \\gamma}}{|\\dot \\gamma|^2}\\dot \\gamma,\\quad J^\\perp=J-J^{||}$$\nאז $J=J^{||}+J^{\\perp}$, $\\vinner{J^\\perp, \\dot\\gamma}=0$ (כיוצא בכך גם $J^{||}\\perp J^\\perp$) ו-$J^{||},J^{\\perp}$ גם הם שדות ג'קובי לאורך $\\gamma$. \n$J(t),\\dot\\gamma(t)$ תלוים לינארית אמ\"מ $J^\\perp(t)=0$; נניח בשלילה שהוא אכן מתאפס בנקודה $a\\gt 0$. $\\gamma(a)=\\exp_p(av)$ נמצאת ב-$B$, לכן זו לא נקודה קריטית של $\\exp_p$ (כי זה דיפאומורפיזם), וממשפט 14.5.5 ברשימות נסיק ש-$p,\\gamma(a)$ אינן נקודות צמודות – אבל $J^\\perp$ שדה ג'קובי שמתאפס בשתי הנקודות, לכן בהכרח $J^\\perp\\equiv 0$.\nאם כן, לכל $t$\n$$\\dot J=\\frac{D}{dt}J=\\frac{D}{dt}J^{||}=\\frac{1}{|\\dot\\gamma|^2}\\left(\\left(\\frac{d}{dt}\\vinner{J,\\dot\\gamma}\\right)\\dot\\gamma+\\vinner{J,\\dot\\gamma}\\frac{D}{dt}\\dot\\gamma\\right)=\\frac{\\vinner{\\dot J,\\dot\\gamma}}{|\\dot\\gamma|^2}\\dot\\gamma$$\nובפרט עבור $t=0$,\n$$w=\\dot J(0)=\\frac{\\vinner{w,v}}{|v|^2}v$$\nבסתירה לכך ש-$w,v$ בת\"ל. $\\square$\n\n\n## שאלה 6\n**מ.ש.ל.** $\\lambda(t)\\underset{t\\to 0^+}{\\longrightarrow}\\infty$, $\\frac{\\lambda'}{\\lambda^2}+1$ מוגדר היטב ואי-שלילי עבור $t\\gt 0$, $\\lambda(1)\\ge 1$.\n_הוכחה._ מתקיים $f(0)=g(0)=0$, ומכלל לופיטל נובע\n$$\\lim_{t\\to 0^+}\\lambda(t)=\\lim_{t\\to 0^+}\\frac{f(t)}{g(t)}=\"\\frac{0}{0}\"=\\lim_{t\\to 0^+} \\frac{f'(t)}{g'(t)}=\"\\frac{|w|^2}{0+}\"=\\infty$$\nכשהשתמשנו בחישובים מהשאלה הקודמת ובעובדה ש-$g'(t)=2f(t)\\gt 0$ עבור $t\\gt 0$.\nהאי-שוויון $\\frac{\\lambda'}{\\lambda^2}+1\\ge 0$ שקול ל-$\\lambda'\\ge -\\lambda^2$, ואותו הראנו בשאלה הקודמת; שם גם ראינו ש-$\\lambda(t)\\gt 0$ עבור $t\\gt 0$, לכן המנה מוגדרת היטב. ניקח אינטגרל על $[0,1]$ ונקבל\n$$0\\le \\int_0^1\\frac{\\lambda'(t)}{\\lambda^2(t)}+1\\ dt=1-\\left[\\frac{1}{\\lambda(t)}\\right]_{0+}^1=1-\\frac{1}{\\lambda(1)}+\\lim_{t\\to 0^+}\\frac{1}{\\lambda(t)}=1-\\frac{1}{\\lambda(1)}$$\nכשבשוויון האחרון השתמשנו בכך ש-$\\lambda(t)\\to \\infty$ כש-$t\\to 0^+$. לכן $\\lambda(1)\\ge 1$, כנדרש. $\\square$\n\n\n## שאלה 7\n$K\\le 0$, $B$ כדור נורמלי (ייתכן שעם רדיוס אינסופי) ממורכז ב-$p\\in M$.\n**מ.ש.ל.** להסיק שלכל $q\\in B,u\\in T_qM$, $\\Hess f_p(u,u)\\ge \\vinner{u,u}$, ושהאי-שוויון חזק כש-$K\\lt 0$ ו-$v,\\nabla f_p(q)$ בת\"ל.\n_הוכחה._ נשלב את התוצאות מהשאלות האחרונות:\nנקבע $w\\in T_qM$ שרירותי (לבינתיים) ו-$v:=(\\exp_p)^{-1}(q)$. משאלות 4,5,6 (ובסימונים שלהן) נקבל\n$$\\Hess f_p(J(1),J(1))\\ge \\vinner{\\dot J(1),J(1)}\\ge |J(1)|^2$$\nעם אי-שוויון חזק כש-$K\\lt 0$ ו-$v,w$ בת\"ל. כעת\n$$J(1)=\\frac{\\partial \\bar\\gamma}{\\partial s}\\bigg|_{s=0}=\\frac{d}{ds}\\exp_{p}(v+sw)\\bigg|_{s=0}=d(\\exp_p)_v(w)$$\nולכן עבור $w:=d(\\exp_p)^{-1}_v(u)$ מתקיים $J(1)=u$, כלומר\n$$\\Hess f_p(u,u)\\ge |u|^2=\\vinner{u,u}$$\n($\\exp_p: B_{\\eeps}(0)\\to B$ דיפאומורפיזם, לכן $d(\\exp_p)_v: T_v(T_pM)\\cong T_pM\\to T_qM$ איזומורפיזם ו-$w$ מוגדרת היטב).\nלבסוף, נניח $K\\lt 0$. עבור אותה בחירה של $w$, האי-שוויון חזק כש-$v,w$ בת\"ל, ועלינו להראות שהוא חזק כש-$\\nabla f_p(q),u$ בת\"ל. אבל משאלה 3\n$$\\nabla f_p(q)=\\dot\\gamma(1)=d(\\exp_p)_v(v)$$\nוכאמור $d(\\exp_p)_v$ הוא איזומורפיזם, לכן $v,w$ בת\"ל אמ\"מ $d(\\exp_p)_v(v)=\\nabla f_p(q), d(\\exp_p)_v(w)=u$ בת\"ל, כנדרש. $\\square$\n\n\n ## שאלה 8\n $M$ שלמה, $K\\le 0$, $\\pi_1(M)=0$. \n **מ.ש.ל.** $f_p$ חלקה על כל $M$.\n _הוכחה._ $M$ שלמה ופשוטת-קשר, וממשפט Hadamard ההעתקה $\\exp_p: T_pM\\to M$ היא דיפאומורפיזם. כמו שראינו, הפונקציה $h(v)=\\frac{1}{2}|v|^2$ חלקה על $T_pM$ ו-$f_p\\circ \\exp_p=h$, לכן\n$$f_p=h\\circ \\exp_p^{-1}$$\nחלקה על כל $M$, כהרכבת חלקות. $\\square$\n"
}