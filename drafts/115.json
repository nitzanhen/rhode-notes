{
  "id": "115",
  "name": "דוגמה נגדית – תולעים",
  "body": "נתאר תהליך שבו $s_{\\text{sust}}\\lt s_{\\text{cloud}}$:\nתחילה, בהינתן תת-קבוצה סופית $K\\subseteq V$, נגדיר את ה-**$r$-באפר** (או $r$-עיבוי) של $K$ להיות הקבוצה\n$$K^{(r)}=\\set{x\\in V\\mid d(x,K)\\le r}$$\nבאופן כללי, לא נבדיל בין קבוצת צמתים ב-$V$ ובין התת-גרף שמושרה ממנה.\nכעת בהינתן קונפיגורציה $\\omega\\in \\Omega:=\\set{0,1}^{E}$, נגדיר **תולעת** מסדר $n$ קבוצה מהצורה $P^{(n)}$, כש-$P$ הוא מסלול באורך $n$ בגרף, כך שהקשתות של $P$ כולן אחדים ושאר הקשתות בבאפר הן אפסים – דהיינו $\\omega|_P\\equiv 1$ ו-$\\omega|_{P^{n}\\setminus P}\\equiv 0$. נאמר ש-$P$ הוא **מרכז** התולעת, ואת הקצוות שלו נכנה **מוקדי** התולעת.\n\nלכל $n$, נסמן ב-$\\Vol_n$ את הנפח של תולעת מסדר $n$. באופן שקול $\\Vol_n:=|P^{(n)}|$, כש-$P$ מסלול באורך $n$. אז\n$$\\Vol_n=(5+n)2^{n-1}-2\\approx n2^{n-1}$$\n(באופן כללי, הגודל של ה-$n$-באפר של ישר באורך $k$ הוא $(5+k)2^{n-1}-2$: עבור $k=1$ זה נובע מכך שהגודל של כדור סגור ברדיוס $n$ ב-$T$ הוא $|B_n|=1+\\sum_{k=1}^{n}{3\\cdot 2^{k-1}}=3\\cdot 2^{n}-2$. ובאינדוקציה, נניח שהנוסחה מתקיימת עבור $k$ כלשהו, ונתבונן ב-$n$-באפר של ישר $x\\to y$ באורך $k+1$. ההפרש בינו לבין ה-$n$-באפר של הרישא ה-$k$ שלו הוא בדיוק הצמתים במרחק $n$ מ-$y$, שמכוונים הרחק מהרישא – יש $2^{n-1}$ כאלה, ולכן הנוסחה מתקיימת גם עבור $k+1$).\n\nנגדיר $p_n:=c2^{-2n}n^{-10}$, עבור $c$ חיובי קטן (שאינו תלוי ב-$n$).\nלכל צומת $x$ ולכל $n$, מטילים מטבע עם הסתברות $p_n$ להצלחה; אם הוא מצליח, הוא בוחר $Y_n(x)\\in S_n(x)$ באופן אחיד, ו\"מזמין\" לשים תולעת שמרכזה הוא הישר $x\\to y$. נגדיר את הפרקולציה שלנו $A$ להיות אוסף התולעים המוזמנות שאינן חותכות תולעים אחרות מסדר גדול יותר או שווה להן; בניסוח אחר, כל תולעת דורסת כל תולעת מסדר נמוך יותר שחותכת אותה, ואם שתי תולעים מאותו סדר נחתכות – מוחקים את שתיהן.\nנסמן ב-$W_n(x)$ את התולעת מסדר $n$ שצומת $x$ מזמין (במקרה הטיפוסי ש-$x$ לא מזמין תולעת, נרשום $W_n(x)=\\phi$).\n\nכבר בשלב זה, ברור ש-$s_{\\text{sust}}\\le \\frac{1}{3}$: לכל ענף $\\xi \\in \\partial T$, יהיו $([a_i,b_i])_{i}$ הזמנים שבהם $\\xi$ עובר בתוך תולעת. אם מספר הקטעים הזה סופי, אז הצפיפות של $\\xi$ היא 0; אחרת, הצפיפות התחתונה של $\\xi$ קטנה או שווה לצפיפות שלה בזמנים $(b_i)_{i=1}^\\infty$. \nכל קטע $[a_i,b_i]$ תורם לכל היותר צפיפות של $\\frac{1}{3}$, ומחוץ לקטעים האלו אין תרומה לצפיפות, לכן הצפיפות הכוללת בזמני היציאה היא לכל היותר $\\frac{1}{3}$. זה מתקיים *לכל* ענף, לכן $s_{\\text{sust}}\\le \\frac{1}{3}$. נרצה להראות ש-$s_{\\text{cloud}}\\gt \\frac{1}{3}$.\n\nנסמן ב-$q_n$ את ההסתברות שצומת מסוים $x$ הזמין תולעת מסדר $n$, והיא לא נמחקה. אז\n$$q_n=p_n\\cdot\\PP(W_n(x)\\ \\text{survives}\\mid W_n(x)\\neq \\phi)$$\nכל הפרמטרים כאן ידועים באופן מפורש, ולכן עקרונית אפשר לחשב את $q_n$ במדויק. אבל אפשר באופן די אלגנטי לקבל חסם תחתון טוב בעזרת העברת המסה הבאה: לכל צומת $x$, ולכל סדר $k\\ge n$, אם $x$ מזמין תולעת מסדר $k$, אז הוא שולח מסה של $1$ לכל צומת $y$ ב-$k$-תולעת שהוא מזמין. כלומר\n$$F(x,y;\\omega)=\\sum_{k=n}^\\infty {\\one_{y\\in W_k(x)}}$$\nאז תוחלת המסה הכוללת שצומת $x$ נותן היא\n$$\\EE\\left(\\sum_{y\\in V}F(x,y;\\omega)\\right)=\\sum_{k=n}^\\infty p_k\\Vol_k\\le \\sum_{k=n}^\\infty c2^{-2k}k^{-10}\\cdot k2^k=c\\sum_{k=n}^\\infty2^{-k}k^{-9}$$\nמעקרון העברת המסה, זו גם תוחלת המסה שכל צומת $x$ מקבל. לכן תוחלת המסה שכל \"צללית\" של כל תולעת מסדר $n$ (כלומר $n$-באפר של מסלול באורך $n$) מקבלת היא\n$$c\\Vol_n\\sum_{k=n}^\\infty 2^{-k}k^{-9}\\le \\frac{c}{n^8}\\sum_{k=n}^\\infty 2^{n-k}=\\frac{c}{n^8}$$\nנניח ש-$x$ מזמין תולעת מסדר $n$, $W_n(x)$. היא נדרסת אם ורק אם יש $y\\in W_n(x)$ שמקבל מסה של יותר מ-$1$ (הוא מקבל $1$ לפחות כי $x$ מצלצל עם סדר $n$). ההסתברות לכך חסומה כמובן ע\"י ההסתברות שצללית של $n$-תולעת $S_n$ מקבלת מסה כלשהי. לכן\n$$\\PP(W_n(x)\\ \\text{dies}\\mid W_n(x)\\neq \\phi)\\le \\mathbb{P}\\left(\\sum_{x\\in V, y\\in W_n}F(x,y;\\omega)\\ge 1\\right)\\overset{(*)}{\\le}\\Vol_n\\EE\\left(\\sum_{x\\in V}F(x,y;\\omega)\\right)\\le \\frac{c}{n^8}$$\nכשב-$(*)$ השתמשנו בא\"ש מרקוב ובהגדרה $\\Vol_n=|W_n|$. אם כן,\n$$\\left(1-\\frac{c}{n^8}\\right)p_n\\le q_n\\le p_n$$\nולכן בהסתברות גבוהה, תולעת שמוזמנת גם שורדת.\n\nכעת, נסמן $r_n=2n+100\\log_2 n$ וכן\n$$D_n:=\\set{\\frac{1}{n}\\max_{x\\in S_n(o)}A_{o,x}\\ge \\frac{1}{3}+\\delta}$$\nעבור $\\delta\\gt 0$ שניתן במפורש בהמשך. נראה בעזרת הלמה של בורל קנטלי שכ.ת. $(D_{r_n+n})$ מתקיימים החל ממקום מסוים.\n\nנסמן ב-$E_n$ את המאורע שמתקיים:\n1. יש $x\\in S_{r_n}(o)$ שמזמין תולעת מסדר $n$, שהמוקד השני שלה פונה הרחק מ-$o$ (כלומר $o\\le x\\le y:=Y_n(x)$), והיא שורדת.\n2. ברישא באורך $r'_n=r_n-n$ של המסלול $o\\to x$ (כלומר בדרך מ-$o$ לתחילת התולעת $W_n(x)$) יש צפיפות של $4\\delta$ לפחות.\n\nהמאורע $E_n$ גורר את $D_{r_n+n}$: בהינתן המאורע, המסלול $o\\to y$ מורכב מתחילית באורך $r'_n$ עם צפיפות $4\\delta$ לפחות, אחריו המסלול נכנס לתולעת ועובר $n$ קשתות ריקות ואז $n$ קשתות מלאות. כלומר הצפיפות לאורך המסלול הזה היא לפחות\n$$\\frac{1}{r_n+n}\\left(4\\delta r_n'+0n+1n \\right)=\\frac{1+4\\delta(1+o(1))}{3+o(1)}\\gt \\frac{1}{3}+\\delta$$\nכשהאי-שוויון האחרון מתקיים החל ממקום מסוים, כי הביטוי משמאל מתכנס ל-$\\frac{1}{3}+\\frac{4}{3}\\delta$. לכן, מבורל קנטלי מספיק להראות ש-$\\sum_{n=1}^\\infty \\PP(E^c_n)\\lt \\infty$. \n\nובכן, נקבע $n$. אז $\\PP(E_n^c)\\le \\PP(F_1^c)+\\PP(F_2^c\\mid F_1)$, כש-$F_1,F_2$ הם בהתאמה המאורעות שמתקיימים תנאים 1,2 לעיל.\nעבור $F_1$, נרשום\n$$\\begin{aligned}\nV_0&=\\#\\set{x\\in S_{r_n}(o)\\mid W_n(x)\\neq \\phi, o\\le x\\le Y_n(x)} \\\\\nV_1&=\\#\\set{x\\in V_0\\mid W_n(x)\\ \\text{doesn't survive}}\n\\end{aligned}$$\nאז $V_0\\sim \\operatorname*{Bin}\\left(|S_{r_n}(o)|, \\frac{2}{3}p_n\\right)$, $V_1\\le V_0$ כ.ת., ו-$F_1^c=\\set{V_1=V_0}$. \nבנוסף, נסמן\n$$\\mu:=\\EE(V_0)=|S_{r_n}(o)|\\cdot\\frac{2}{3}p_n=n^{90}$$\nאז $\\EE(V_1)\\le|S_{r_n}(o)|\\cdot \\frac{c}{n^8}p_n\\le \\frac{3}{2}\\frac{c}{n^8}\\mu$. נשתמש בא\"ש מרקוב וצ'בישב ונקבל\n$$\\begin{aligned}\n\\PP(F_1^c)=\\PP(V_0=V_1)&=\\PP\\left(V_1=V_0\\le \\frac{\\mu}{2}\\right)+\\PP\\left(V_1=V_0\\gt \\frac{\\mu}{2}\\right) \\\\\n&\\le \\PP\\left(V_0\\le \\frac{\\mu}{2}\\right)+\\PP\\left(V_1\\gt \\frac{\\mu}{2}\\right) \\\\\n&\\le \\PP\\left(|V_0-\\mu|\\ge \\frac{\\mu}{2}\\right)+\\frac{2\\EE(V_1)}{\\mu} \\\\\n&\\le 4\\frac{\\Var(V_0)}{\\mu^2}+3\\frac{c}{n^8}\\le\\frac{4}{n^{90}}+3\\frac{c}{n^8}\n\\end{aligned}$$\nולכן הטור $\\sum \\PP(F_1^c)$ מתכנס.\n\nכעת, נשים לב שבין שתי תולעים מוזמנות זרות, יש תלות חיובית להישרדות: אם $W_{n_1}(x),W_{n_2}(y)$ זרות, אז\n$$\\PP(W_{n_1}(x)\\ \\text{survives}\\mid W_{n_2}(y)\\ \\text{survives})\\ge \\PP(W_{n_1}(x)\\ \\text{survives})$$\nשכן ההתנייה בכך ש-$W_{n_2}(y)$ שורדת פוסלת חלק מהאפשרויות לתולעים מסדר גדול יותר, שהיו דורסות את שתי התולעים ביחד, ושאר ההזמנות בלתי תלויות ב-$W_{n_2}(y)$. הטיעון הזה תופס, כמובן, גם למספר סופי כלשהו של תולעים מוזמנות, תחת ההנחה שהן זרות בזוגות.\n\nאם כן, נתנה במאורע $F_2$ ונתבונן ברישא $o\\to x$. נחלק אותה למסלולים באורך $4$, ובכל בלוק נבדוק האם הצומת האמצעי בבלוק הזמין תולעת מסדר $1$, שהמרכז שלה עובר על המסלול. נסמן את המאורע הזה, עבור הבלוק ה-$i$, ב-$G_i$; אז המאורעות\n$$(G_i)_{i=1}^{n/4}$$\nבלתי תלויים וההסתברות לכל אחד היא $\\frac{2}{3}p_1$. נסמן גם ב-$H_i$ את המאורע ש-$G_i$ מתקיים וגם התולעת המתאימה שורדת.\nאז ההסתברות לכל $H_i$ היא $\\frac{2}{3}q_1$; הם לא בלתי תלויים, אבל הקורלציה ביניהם חיובית (בהתאם למה שתיארנו לעיל), ולכן לכל $\\alpha\\in \\RR$ מתקיים\n$$\\PP\\left(\\sum_{i=1}^{n/4}\\one_{H_i}\\ge \\alpha\\mid F_1\\right)\\ge \\PP\\left(\\sum_{i=1}^{n/4}\\one_{H_i}\\ge \\alpha\\right)\\ge \\PP\\left(\\sum_{i=1}^{n/4}X_i\\ge \\alpha\\right)$$\nכש-$(X_i)_i$ הם i.i.d ברנולי עם סיכוי $\\frac{2}{3}q_1$ להצלחה. ממשפט צ'רנוף הופדינג למשל, ידוע שעבור $\\alpha\\lt p$, \n$$\\PP\\left(\\sum_{i=1}^{n/4}X_i\\lt \\alpha\\right)\\le e^{-cn}$$\nעבור $c\\gt 0$ כלשהו (שתלוי ב-$\\alpha$). לכן\n$$\\PP(F_2^c\\mid F_1)\\le \\PP\\left(\\sum_{i=1}^{n/4}\\one_{H_i}\\le \\alpha\\mid F_1\\right)\\le \\PP\\left(\\sum_{i=1}^{n/4}X_i\\lt \\alpha\\right)\\le e^{-cn}$$\nולכן הטור $\\sum \\PP(F_2^c\\mid F_1)$ גם הוא מתכנס. נסיק שהטור $\\sum \\PP(E_n^c)$ מתכנס, וסיימנו.\n\n"
}