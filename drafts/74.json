{
  "id": "74",
  "name": "גאודיף מטלה 6",
  "body": "---\nheader-includes: \\usepackage{amscd}\n---\n\nהערה: לאורך כל המטלה, כשיש פעולה $\\pphi: G\\actson M$ אני משתמש בסימון $g.p:=\\pphi(g,p)$ כשאין חשש לבלבול.\n\n## שאלה 1\n$G$ חבורת לי, $M$ יריעה חלקה, $\\pphi: G\\curvearrowright M$ פעולה רציפה.\n**מ.ש.ל.** התנאים הבאים שקולים:\n1. $\\pphi$ נאותה\n2. לכל זוג תתי-סדרות $(p_i)_i\\subseteq M,(g_i)_i\\subseteq G$ כך ש-$(p_i)_i,(g_i.p_i)_i$ מתכנסות, יש ל-$(g_i)_i$ תת-סדרה מתכנסת.\n3. לכל $K\\subseteq M$ קומפקטית, הקבוצה $G_k:=\\set{g\\in G\\mid g.K\\cap K\\neq \\phi}$ קומפקטית.\n_הוכחה._ נסמן ב-$\\psi: G\\times M\\to M\\times M$ את ההעתקה $\\psi(g,p)=(g.p,p)$ (כך שע\"פ ההגדרה, $\\pphi$ נאותה כפעולה אמ\"מ $\\psi$ נאותה כהעתקה).\n$(1)\\Rightarrow (2)$: נניח ש-$\\pphi$ נאותה, כלומר $\\psi$ נאותה, ותהיינה $(p_i)_i\\subseteq M,(g_i)_i\\subseteq G$ סדרות כך ש-\n$$p_i\\longrightarrow p,\\quad g_i.p_i\\longrightarrow x$$\nמתכנסות. יהי $B\\subseteq M\\times M$ כדור קואורדינטות רגולרי שמכיל את $(x,p)$, אז $\\bar{B}\\subseteq M\\times M$ קומפקטית (כתמונה רציפה של כדור סגור במרחב אוקלידי) ולכן גם $K:=\\psi^{-1}(\\bar{B})$ קומפקטית. $\\psi(g_i,p_i)=(g_i.p_i,p_i)\\to (x,p)$, לכן החל ממקום מסוים $(g_i,p_i)\\in K$, ובפרט מקומפקטיות (ששקולה לקומפקטיות סדרתית ביריעה, כי זה מרחב מנייה שנייה) נובע שיש תת-סדרה מתכנסת $(g_{i_k},p_{i_k})_k$, וזו בפרט מניבה תת-סדרה מתכנסת $(g_{i_k})_k$ של $(g_i)_i$ כנדרש.\n(יתר על כן, אם נסמן $g=\\lim g_{i_k}$, אז $\\psi(g,p)=\\lim\\psi(g_{i_k},p_{i_k})=(x,p)$ ולכן $g.p=x$).\n\n$(2)\\Rightarrow (3)$: תהי $K\\subseteq M$ קומפקטית, ו-$(g_i)_i\\subseteq G_k$ סדרה. אז לכל $i$ $g_i.K\\cap K\\neq \\phi$, לכן יש $p_i\\in g_i.K\\cap K$. כלומר\n$$p_i\\in K,\\quad g_i.p_i\\in K$$\nמקומפקטיות (סדרתית) של $K$ יש תת-סדרה $(p_{i_k})_k$ של $(p_i)_i$ שמתכנסת לאיבר $p\\in K$, ושוב מקומפקטיות יש תת-סדרה של $(g_{i_k}.p_{i_k})_k$, בה\"כ $(g_{i_k}.p_{i_k})_k$ עצמה, שמתכנסת לאיבר $x\\in K$. מההנחה $(2)$, נובע שיש תת-סדרה מתכנסת ל-$(g_{i_k})_k$, ובפרט ל-$(g_i)_i$ יש תת-סדרה מתכנסת – כלומר $G_K$ קומפקטית סדרתית, ולכן קומפקטית.\n\n$(3)\\Rightarrow (1)$: תהי $K\\subseteq M\\times M$ קומפקטית, עלינו להראות ש-$\\psi^{-1}(K)\\subseteq G\\times M$ קומפקטית.\nתחילה, נצטמצם למקרה ש-$K=A\\times B$ (ואז $A,B\\in K$ בהכרח קומפקטיות). אכן, במקרה הכללי נרשום\n$$A=\\pi_1(K),B=\\pi_2(K)$$\nכש-$\\pi_1,\\pi_2: M\\times M\\to M$ ההטלות על הרכיבים הראשון והשני בהתאמה. מהמקרה הפרטי $\\psi^{-1}(A\\times B)$ קומפקטית, ו-$\\psi^{-1}(K)$ סגורה ($\\psi$ רציפה ו-$K$ סגורה כי היא קומפקטית במרחב האוסדורף), לכן גם $\\psi^{-1}(K)$ קומפקטית כנדרש.\n\nיתר על כן, אפשר להצטמצם למקרה ש-$K=C\\times C$ עבור $C\\subseteq M$ (קומפקטית בהכרח): מהמקרה המצומצם הזה, עבור $K=A\\times B$ ניקח $C:=A\\cup B$, אז $K\\subseteq C\\times C$, ושוב $\\psi^{-1}(K)\\subseteq \\psi^{-1}(C\\times C)$ סגורה בתוך קומפקטית.\n\nאם כן, נניח ש-$K=C\\times C$. אז\n$$L:=\\psi^{-1}(K)=\\psi^{-1}(C\\times C)=\\set{(g,p)\\in G\\times M\\mid g.p\\in C,p\\in C}$$\nאז\n$$\\begin{aligned}\n&\\pi_M(L)=\\set{p\\in C\\mid \\exists g\\in G: g.p\\in C}\\subseteq C \\\\\n&\\pi_G(L)=\\set{g\\in G\\mid \\exists p\\in C: g.p\\in C}=\\set{g\\in G\\mid g.C\\cap C\\neq \\phi}=G_C\n\\end{aligned}$$\n$C$ קומפקטית כי $K$ קומפטית ו-$G_C$ קומפטית מההנחה, לכן\n$$L\\subseteq \\pi_M(L)\\times \\pi_G(L)\\subseteq C\\times G_C$$\nשוב סגורה בתוך קומפקטית, ולכן קומפקטית בעצמה כנדרש. $\\square$\n\n\\newpage\n\n## שאלה 2\n### סעיף א'\n$G$ פועלת על $M$ ע\"י פעולה טרנזיטיבית $\\pphi$, פועלת על $N$ ע\"י פעולה כלשהי $\\psi$\n$f: M\\to N$ חלקה, אקוויואריאנטית.\n**מ.ש.ל.** הדרגה של $f$ קבועה.\n_הוכחה._ אקוויואריאנטיות משמעה שלכל $g\\in G$, \n$$f\\circ \\pphi_g=\\psi_g\\circ f$$\nכש-$\\pphi_g,\\psi_g=\\pphi(g,\\cdot), \\psi(g,\\cdot)$ הן הפעולה של $g$ על $M,N$ בהתאמה. ניקח את הדיפרנציאל בשני הצדדים ונשתמש בכלל השרשרת – נקבל שלכל $g\\in G, p\\in M$,\n$$df_{\\pphi_g(p)}\\circ d(\\pphi_g)_p=d(\\psi_g)_{f(p)}\\circ df_p$$\nאבל $\\pphi_g,\\psi_g$ הן דיפאומורפיזמים לכל $g$ (בשל פעולת $G$ על $M,N$ – הן חלקות מההנחה, וההפכיות להן הן $\\pphi_{g^{-1}},\\psi_{g^{-1}}$), לכן $d(\\pphi_g)_p,d(\\psi_g)_{f(p)}$ העתקות הפיכות, ולכן\n$$\\rank(df_{\\pphi_g(p)})=\\rank(df_{\\pphi_g(p)}\\circ d(\\pphi_g)_p)=\\rank(d(\\psi_g)_{f(p)}\\circ df_p)=\\rank(df_p)$$\nלבסוף, בגלל שהפעולה $\\pphi$ של $G$ על $M$ טרנזיטיבית, לכל $q\\in M$ יש $g\\in G$ כך ש-$q=\\pphi(g,p)=\\pphi_g(p)$, ואז $\\rank(df_q)=\\rank(df_{\\pphi_g(p)})=\\rank(df_p)$, כלומר הדרגה של $df$ קבועה בכל $M$. $\\square$\n\n### סעיף ב'\n$\\pphi$ פעולה חלקה וחופשית של $G$ על $M$. \n**מ.ש.ל.** מפת המסלול $\\pphi_p$ היא אימרסיה חח\"ע.\n_הוכחה._ נשים לב ש-$\\pphi_p: G \\to M$ אקוויואריאנטית, כשאנחנו מפרשים את פעולת $G$ על עצמה ע\"י הכפל הרגיל (משמאל): לכל $h\\in G$,\n$$h.\\pphi_p(g)=h.(g.p)=hg.p=\\pphi_p(hg)=\\pphi_p(h.g)$$\nכש-$h.x$ מציינת את הפעולה של $h$ על איבר $x$ במרחב המתאים. מסעיף א', נסיק שהדרגה של $\\pphi_p$ קבועה.\nהעתקה עם דרגה קבועה שהיא חח\"ע בכל $M$ היא אימרסיה לפי משפט הדרגה הגלובלי (משפט 4.14 ב-Lee), לכן מספיק להראות חח\"ע. אך זה נובע מכך שהפעולה חופשית:\n$$\\pphi_p(g)=\\pphi_g(h)\\implies g.p=h.p\\implies (h^{-1}g).p=(h^{-1}h).p=e.p=p$$\nומחופשיות נסיק $h^{-1}g=e$, כלומר $h=g$. לכן $\\pphi_p$ חח\"ע ולכן גם אימרסיה, כנדרש. $\\square$\n\n### סעיף ג'\n$\\pphi$ פעולה חלקה, חופשייה ונאותה של $G$ על $M$. \n**מ.ש.ל.** $\\pphi_p$ היא שיכון.\n_הוכחה._ ראינו שאימרסיה חח\"ע ונאותה היא שיכון; מהסעיף הקודם, $\\pphi_p$ היא אימרסיה חח\"ע. נראה שהיא נאותה:\nתהי $K\\subseteq M$ קומפקטית, ו-$(g_n)_n\\subseteq \\pphi_p^{-1}(K)$ סדרה. נתבונן בסדרה $g_n.p\\in K$; כמו שהסברנו קומפקטיות כאן שקולה לקומפקטיות סדרתית, לכן יש תת-סדרה מתכנסת $g_{n_k}.p\\to x\\in K$. מצד שני הסדרה הקבועה $p\\to p$ בוודאי מתכנסת; מהאפיון של פעולה נאותה משאלה 1, נסיק שיש תת-סדרה של $(g_{n_k})_k$ (בה\"כ $(g_{n_k})$ עצמה) שמתכנסת לאיבר $g\\in \\pphi_p^{-1}(K)$. כלומר, לכל סדרה ב-$\\pphi^{-1}_p(K)$ יש תת-סדרה מתכנסת, לכן היא קומפקטית סדרתית ולכן גם קומפקטית, כנדרש. $\\square$\n\n\\newpage\n\n## שאלה 3\nחבורת לי, $H$ תת-חבורת לי סגורה משוכנת.\n$R, L: G\\times G\\to G$ פעולת הכפל מימין ומשמאל ב-$G$ בהתאמה. \n\n### סעיף א'\n**מ.ש.ל.** הפעולה $R|_{H\\times G}: H\\curvearrowright G$ היא חלקה, נאותה וחופשייה.\n_הוכחה._ $R: G\\times G\\to G$ חלקה כי הכפל וההפכי העתקות חלקות ב-$G$, והשיכון $i: H\\hookrightarrow G$ חלק כי $H$ משוכנת, לכן ההעתקה\n$$R|_{H\\times G}=R\\circ (i\\times {\\operatorname*{Id}}_G)$$\nחלקה. \nעבור חופשיות, נניח ש-$h\\in H, g\\in G$ מקיימים $h.g=R(h,g)=g$, כלומר $gh^{-1}=g$, אזי בהכרח $h^{-1}=e$ ולכן $h=e$, כלומר הפעולה חופשייה.\nלבסוף, כדי להראות שהפעולה נאותה נשתמש באפיון משאלה 1: תהיינה $(g_i)_i\\subseteq G$, $(h_i)_i\\subseteq H$ סדרות כך ש-\n$$g_i\\to g,\\quad h_i.g_i\\to x$$\nמתכנסות ב-$G$. מהגדרת הפעולה, נסיק ש-$g_ih_i^{-1}\\to x$ מתכנסת; מרציפות פעולת ההפכי, נסיק ש-$g_i^{-1}\\to g^{-1}$, ומרציפות הכפל נסיק\n$$h_i^{-1}=g_i^{-1}(g_ih_i^{-1})\\to g^{-1}x$$\nולכן $h_i\\to (g^{-1}x)^{-1}=x^{-1}g$; בפרט, הגבול $x^{-1}g\\in H$ מסגירות $H$. לכן הסדרה $(h_i)_i$ כולה מתכנסת, ומהאפיון נסיק שהפעולה נאותה. $\\square$\n\n### סעיף ב'\nמסעיף א', המנה $\\quot{G}{H}$ שנובעת מהפעולה $R: H\\curvearrowright G$ מוגדרת היטב. \n$\\pi: G\\to \\quot{G}{H}$ העתקת המנה.\n**מ.ש.ל.** יש פעולה יחידה $\\bar{L}: G\\curvearrowright \\quot{G}{H}$ כך שהדיארגמה הבאה מתחלפת:\n$$\\begin{CD}\nG\\times G @>L>> G \\\\\n@VV{\\operatorname*{Id}\\times \\pi}V  @VV{\\pi}V\\\\\nG\\times \\quot{G}{H} @>{\\bar{L}}>> \\quot{G}{H}\n\\end{CD}$$\n_הוכחה._ נשתמש במשפט 4.30 מ-Lee: לפי המשפט, אם\n1. $\\tilde{\\pi}:=\\operatorname*{Id}\\times\\pi: G\\times G\\to G\\times\\quot{G}{H}$ היא סאבמרסיה על,\n2. $F:=\\pi\\circ L: G\\times G\\to \\quot{G}{H}$ חלקה וקבועה על הסיבים של $\\tilde{\\pi}$\nאז קיימת העתקה יחידה $\\bar{L}: G\\times \\quot{G}{H}\\to \\quot{G}{H}$ כך ש-$\\bar{L}\\circ \\tilde{\\pi}=F$, כלומר $\\bar{L}\\circ(\\operatorname*{Id}\\times \\pi)=\\pi\\circ L$ והדיאגרמה מתחלפת. נראה שהתנאים האלו מתקיימים:\n1. $\\tilde{\\pi}$ חלקה כי $\\pi$ חלקה (ממשפט יריעת המנה). היא בבירור על, שכן לכל $(g_1,g_2H)\\in G\\times \\quot{G}{H}$, $(g_1,g_2)$ מקור שלה לפי $\\tilde{\\pi}$. לבסוף הדרגה שלה קבועה כי היא אקוויואריאנטית (ולפי סעיף 2א'):\n$$g.\\tilde{\\pi}(g_1,g_2)=g.(g_1,g_2H)=(gg_1,gg_2H)=\\tilde{\\pi}(gg_1,gg_2)=\\tilde{\\pi}(g.(g_1,g_2))$$\nוממשפט הדרגה הגלובלית, $\\tilde{\\pi}$ סאבמרסיה.\n\n2. $F$ חלקה כהרכבה של הפונקציות החלקות $\\pi,L$. יהיו $(x_1,x_2),(y_1,y_2)\\in G\\times G$ כך ש-$\\tilde{\\pi}(x_1,x_2)=\\tilde{\\pi}(y_1,y_2)$, כלומר\n$$(x_1,x_2H)=(y_1,y_2H)$$\nאז $x_1=y_1,x_2H=y_2H$. לכן\n$$F(x_1,x_2)=\\pi(x_1x_2)=x_1x_2H=x_1(x_2H)=y_1(y_2H)=F(y_1,y_2)$$\nולכן $F$ קבועה על הסיבים של $\\tilde{\\pi}$, כנדרש. $\\square$\n\n\\newpage\n\n## שאלה 4\n$\\pphi: G\\curvearrowright M$ פעולה טרנזיטיבית של חבורת לי על יריעה חלקה.\n\n### סעיף א'\n$f: N\\to Q$ העתקה חלקה על בין יריעות חלקות כך של-$df$ יש דרגה קבועה.\n**מ.ש.ל.** $f$ סאבמרסיה.\n_הוכחה._ הטענה הזו בדיוק מופיעה בספר של Lee תחת השם \"משפט הדרגה הגלובלית\" (Global Rank Theorem). נחזור עליה כאן לשם השלמות: נניח בשלילה ש-$f$ אינה סאבמרסיה, כלומר הדרגה (הקבועה) שלה היא ערך $r<n:=\\dim N$. \nנקבע $p\\in N$. אז ממשפט הדרגה הקבועה יש מפות קואורדינטות $(U,\\pphi),(V,\\psi)$ ב-$N,Q$ שממורכזות ב-$p,f(p)$ בהתאמה, כך ש-\n$$\\left(\\psi^{-1}\\circ f\\circ \\pphi\\right)(x_1,...,x_n)=(x_1,...,x_r,0,...,0)$$\n$U$ קבוצה פתוחה שמכילה את $0$, לכן מכילה כדור סגור $0\\in \\bar{B}\\subseteq U$, ואז $K_p:=f\\left(\\pphi\\left(\\bar{B}\\right)\\right)\\subseteq V$ קומפקטית כתמונה רציפה של קומפקטית. מתקיים\n$$\\psi^{-1}(K_p)=\\left(\\psi^{-1}\\circ f\\circ \\pphi\\right)(\\bar{B})\\subseteq V\\cap \\left(\\RR^r\\times \\set{0}^{n-r}\\right) \\implies K_p\\subseteq \\psi\\left(V\\cap \\left(\\RR^r\\times \\set{0}^{n-r}\\right)\\right)$$\nולכן היא סגורה (קומפקטית בתוך סגורה). יתר על כן, $\\RR^r\\times \\set{0}^{n-r}$ לא מכילה אף קבוצה פתוחה ב-$\\RR^n$ (אחרת היא הייתה מכילה כדור $n$-ממדי) ו-$\\psi: V\\to Q$ הומאומורפיזם, לכן $K_p$ סגורה לא מכילה אף קבוצה פתוחה ב-$Q$, כלומר היא דלילה.\n\nכעת, $Q$ מרחב מנייה שנייה כיריעה, וזוגות המפות $(U_p,\\pphi_p),(V_p,\\psi_p)$ מהצורה האמורה מכסות את $N,f(N)=Q$, לכן יש תת-כיסוי בן מנייה שלהן. בפרט, $Q$ מכוסה על ידי מספר בן מנייה של הקבוצות $K_p$, כלומר היא איחוד בן מנייה של קבוצות דלילות, וממשפט הקטגוריה של בייר הפנים שלה ריק – סתירה (למשל כי $Q$ פתוחה ולא ריקה).\nמהסתירה נסיק שלא ייתכן ש-$r<n$, כלומר $f$ סאבמרסיה כנדרש. $\\square$\n\n### סעיף ב'\n**מ.ש.ל.** $G_p\\subseteq G$ ($p\\in M$) היא תת-חבורת לי סגורה משוכנת, להסיק ש-$G/G_p$ יריעה חלקה.\n_הוכחה._ תחילה, לכל $g,h\\in G_p$,\n$$\\begin{aligned}\n&(gh).p=g.(h.p)=g.p=p\\implies gh\\in G_p \\\\\n&h^{-1}.p=h^{-1}.(h.p)=e.p=p\\implies h^{-1}\\in G_p\n\\end{aligned}$$\nולכן $G_p$ תת-חבורה של $G$.\nכעת, מההגדרה $G_p=\\set{g\\in G\\mid \\pphi_p(g)=p}=\\pphi_p^{-1}(p)$. בפרט נובע שהיא סגורה, כי היחידון $\\set{p}\\subseteq M$ סגור ו-$\\pphi_p$ רציפה כי היא חלקה. אבל יותר מכך, $p$ ערך רגולרי של $\\pphi_p$: כמו שראינו בשאלה 2ב', $\\pphi_p$ אקוויואריאנטית ולכן עם דרגה קבועה. בנוסף, $\\pphi_p$ על כי הפעולה $\\pphi$ טרנזיטיבית. מסעיף א' נסיק שהיא גם סאבמרסיה, ובפרט $d(\\pphi_p)_g$ מדרגה מלאה לכל $g\\in G$.\nאם כן, $G_p=\\pphi_p^{-1}(p)$ קבוצה רמה של ערך רגולרי, ולכן זו תת-יריעה רגולרית של $G$. בפרט, זו תת-חבורת לי משוכנת.\nלבסוף, $G_p$ פועלת על $G$ ע\"י כפל משמאל, והפעולה הזו היא חלקה, נאותה וחופשייה (מאותם שיקולים של שאלה 3א', רק עם כפל משמאל במקום מימין). לכן למנה $G/G_p$ יש מבנה טבעי של יריעה חלקה, ממימד $\\dim(G/G_p)=\\dim(G)-\\dim(G_p)$. $\\square$\n\n### סעיף ג'\n$\\pi: G\\to \\quot{G}{G_p}$ העתקת המנה (שמתאימה לפעולה $G\\curvearrowright G/G_p$ ע\"י כפל משמאל).\n**מ.ש.ל.** יש דיפאומורפיזם $G$-אקוויואריאנטי יחיד $f: G/G_p\\to M$ כך ש-$f(\\pi(e))=p$.\n_הוכחה._ נשתמש במשפט 4.30 של Lee: \n\n![image.png](C:\\Users\\main\\Desktop\\things\\embedded\\2104d573-d503-4ed9-9c44-2b50bd8a1b8d.png){width=150px}\n\nהעתקת המנה $\\pi$ היא סאבמרסיה חלקה לפי משפט יריעת המנה, והיא על כהעתקת מנה. $\\pphi_p: G\\to M$ חלקה וקבועה על הסיבים של $\\pi$: יהיו $g,h\\in G$ כך ש-$\\pi(g)=\\pi(h)$, אז\n$$gG_p=hG_p\\implies h^{-1}g\\in G_p\\implies h^{-1}g.p=p\\implies h.p=g.p$$\nכלומר $\\pphi_p(h)=\\pphi_p(g)$. מהמשפט נובע שיש העתקה חלקה יחידה $f: G/G_p\\to M$ כך שהדיאגרמה שלעיל מתחלפת, דהיינו $\\pphi_p=f\\circ \\pi$. בפרט $f(\\pi(e))=\\pphi_p(e)=p$. נראה שהוא מקיים את הדרוש:\n- יהיו $h\\in G,gG_p\\in G/G_p$. אז\n$$\\begin{aligned}\n&h.f(gG_p))=h.f(\\pi(g))\\overset{(1)}{=}h.\\pphi_p(g)=hg.p \\\\\n&f(h.(gG_p))\\overset{(2)}{=}f(hgG_p)=f(\\pi(hg))\\overset{(1)}{=}\\pphi_p(hg)=hg.p\n\\end{aligned}$$\nכש-$(1)$ נובע מכך ש-$f\\circ \\pi=\\pphi_p$ ו-$(2)$ נובע מהגדרת הפעולה של $G$ על $G/G_p$. לכן $h.f(gG_p)=f(h.(gG_p))$, כלומר $f$ $G$-אקוויואריאנטית.\n- ממשפט יריעת המנה, מתקיים $\\dim(G/G_p)=\\dim(G)-\\dim(G_p)$; מצד שני בסעיף ב' ראינו ש-$G_p$ מתקבלת כקבוצת רמה של $\\pphi_p: G\\to M$ המתאימה לערך הרגולרי $p$, לכן $\\dim(G_p)=\\dim(G)-\\dim(M)$, ויחד נסיק ש-\n$$\\dim(G/G_p)=\\dim(M)$$\nכעת, $f$ אקוויואריאנטית כמו שראינו, לכן היא מדרגה קבועה; היא על כי $\\pphi_p$ על -$\\pphi_p=f\\circ \\pi$, לכן מסעיף א' זו סאבמרסיה. אבל $f: G/G_p\\to M$ העתקה חלקה בין יריעות מאותו מימד, לכן היא דיפאומורפיזם מקומי. יתר על כן, היא חח\"ע שכן\n$$\\begin{aligned}\nf(gG_p)=f(hG_p)&\\implies (f\\circ \\pi)(g)=(f\\circ \\pi)(h)\\implies g.p=h.p\\implies h^{-1}g.p=p \\\\\n&\\implies h^{-1}g\\in G_p\\implies hG_p=gG_p\n\\end{aligned}$$\nאז $f$ דיפאומורפיזם מקומי שהוא חח\"ע ועל, ולכן היא דיפאומורפיזם.\n\nלבסוף, נניח ש-$\\tilde{f}: G/G_p\\to M$ דיפאומורפיזם נוסף שהוא $G$-אקוויואריאנטי כך ש-$\\tilde{f}(\\pi(e))=p$. מאקוויואריאנטיות נובע שלכל $h\\in G$,\n$$h.f(\\pi(e))=\\tilde{f}(h.eG_p)=\\tilde{f}(hG_p)=\\tilde{f}(\\pi(h))$$\nמצד שני $h.f(\\pi(e))=h.p=\\pphi_p(h)$, לכן $\\tilde{f}\\circ \\pi=\\pphi_p$; אבל מיחידות ההעתקה החלקה $f$ שלעיל, בהכרח $\\tilde{f}=f$, ולכן יש יחידות. $\\square$\n\n### סעיף ד'\n$U(n)\\actson \\CC^n$ ע\"י כפל מטריצות, וזו משרה פעולה $\\pphi: U(n)\\actson G_{\\CC}(k,n)$. \n**מ.ש.ל.** הפעולה הזו היא חלקה וטרנזיטיבית, המייצב בנקודה הוא החבורה $U(k)\\times U(n-k)$ (כמטריצות בלוקים אלכסוניות), להסיק ש-$G_{\\CC}(k,n)$ דיפאומורפית ל-$U(n)/(U(k)\\times U(n-k))$.\n_הוכחה._ תחילה, כזכור מתרגיל 1, לכל פירוק $\\CC^n=V\\oplus W$ כש-$\\dim V=k$, סימנו\n$$U_{V,W}:=\\Hom(V,W)\\cong \\CC^{k(n-k)}$$\n והגדרנו העתקות $\\mathbf{x}_{V,W}: U_{V,W}\\to G_{\\CC}(k,n)$ ע\"י \n$$\\mathbf{x}_{V,W}(\\ell)=\\operatorname*{graph}(\\ell):=\\operatorname*{Im}(\\gamma_\\ell)$$\nכש-$\\gamma_\\ell: v\\mapsto v+\\ell v$ היא העתקת הגרף. בנוסף, ראינו שם ש-$\\mathbf{x}_{V,W}$ הפיכות ו-\n$$\\mathbf{x}_{V,W}^{-1}(L)=\\pi_W|_L\\circ \\left(\\pi_V|_L\\right)^{-1}$$\nכש-$\\pi_V,\\pi_W$ הן ההטלות המתאימות (בפתרון שלי הנוסחה הזו מופיעה בהוכחה של הלמה בסעיף ב'). השתמשנו בנוסחה הזו בסעיף ד' שם כדי להראות שהעתקות המעבר הן חלקות. הטיעון כאן הוא דומה:\nתהיינה $A\\in U(n), P\\in G_{\\CC}(k,n)$. תחת הזיהוי הסטנדרטי $\\Mat_n(\\CC)\\cong \\CC^{n^2}$, נזהה את $U(n)$ עם התת-קבוצה המתאימה ב-$\\CC^{n^2}$, ובאופן דומה נזהה את $U_{V,W}\\cong \\CC^{k(n-k)}$.\nנבחר קואורדינטות $(U_{V_1,W_1},\\mathbf{x}_{V_1,W_1}),(U_{V_2,W_2},\\mathbf{x}_{V_2,W_2})$ סביב $P,A.P\\in G_{\\CC}(k,n)$ בהתאמה. עלינו להראות שההרכבה\n$$\\mathbf{x}_{V_2,W_2}^{-1}\\circ \\pphi\\circ(\\operatorname*{Id}\\times \\mathbf{x}_{V_1,W_1}): U(n)\\times U_{V_1,W_1}\\to U_{V_2,W_2}$$\nחלקה. יהי $\\ell\\in U_{V_1,W_1}$, ונסמן $L:=\\operatorname*{graph}(\\ell)$. אז\n$$A.L=\\set{Au\\mid u\\in L}=\\set{A\\gamma_\\ell v\\mid v\\in V_1}=\\operatorname*{Im}(A\\circ \\gamma_\\ell)$$\nולכן\n$$\\begin{aligned}\n\\mathbf{x}_{V_2,W_2}^{-1}(A.L)&=\\pi_{W_2}|_{A.L}\\circ \\left(\\pi_{V_2}|_{A.L}\\right)^{-1}= \\\\\n&=\\pi_{W_2}|_{A.L}\\circ (A\\circ\\gamma_\\ell)\\circ (A\\circ\\gamma_\\ell)^{-1}\\circ \\left(\\pi_{V_2}|_{A.L}\\right)^{-1} \\\\\n&=(\\pi_{W_2}\\circ A\\circ\\gamma_\\ell)\\circ(\\pi_{V_2}\\circ A\\circ \\gamma_\\ell)^{-1}\n\\end{aligned}$$\nכשבשוויון האחרון השמטנו את הצמצום ל-$A.L$ כי $A\\circ \\gamma_\\ell$ היא ממילא לתוך $A.L$.\nכעת, $A\\circ \\gamma_\\ell=A(\\operatorname*{Id}+\\ell)$ משתנה באופן חלק כתלות ב-$A$ וב-$\\ell$ (כלומר במקדמים שלהן), ו-$\\pi_{V_2},\\pi_{W_2}$ לינאריות, לכן גם ההרכבות $(\\pi_{W_2}\\circ A\\circ\\gamma_\\ell),(\\pi_{V_2}\\circ A\\circ \\gamma_\\ell)$ תלויות ב-$A,\\ell$ באופן חלק. עבור ההפכי, כזכור ממשפט קרמר נובע שהמקדמים של מטריצה הופכית נתונים כפונקציות רציונליות של המטריצה המקורית, ולכן נובע שגם המקדמים של $(\\pi_{V_2}\\circ A\\circ \\gamma_\\ell)^{-1}$ תלוים ב-$A,\\ell$ באופן חלק. אם כן, קיבלנו ש-\n$$\\mathbf{x}_{V_2,W_2}^{-1}\\circ \\pphi\\circ(\\operatorname*{Id}\\times \\mathbf{x}_{V_1,W_1})(A,\\ell)=(\\pi_{W_2}\\circ A\\circ\\gamma_\\ell)\\circ(\\pi_{V_2}\\circ A\\circ \\gamma_\\ell)^{-1}$$\nחלקה, כלומר $\\pphi$ חלקה.\nבאשר לטרנזיטיביות, יהיו $P_1,P_2\\le \\CC^n$ שני תת-מרחבים $k$-ממדיים. נסמן $Q_i:=P_i^\\perp$, ונבחר בסיסים אורתונורמליים\n$$\\begin{aligned}\n&B=(b_1,...,b_n),\\quad P_1=\\Span(b_1,...,b_k), Q_1=\\Span(b_{k+1},...,b_n) \\\\\n&C=(c_1,...,c_n),\\quad P_2=\\Span(c_1,...,c_k), Q_2=\\Span(c_{k+1},...,c_n) \\\\\n\\end{aligned}$$\nכמו כן, יהי $E=(e_1,...,e_n)$ הבסיס הסטנדרטי של $\\CC^n$. אז מטריצות המעבר $U_E^B,U_E^C$ מ-$B,C$ ל-$E$ בהתאמה הן מטריצות אוניטריות, שכן העמודות שלהן הן $[b_j]_E=b_j,[c_j]_E=c_j$ (בהתאמה; השוויון הוא תכונה של הבסיס הסטנדרטי) ואלו מהוות מההנחה בסיס אורתונורמלי. לכן גם מטריצת המעבר \n$$U:=U_C^B:=\\left(U_E^C\\right)^{-1}U_E^B$$\nהיא אוניטרית, ו-$UP_1=P_2$ כי $U$ מעתיקה בסיס של $P_1$ לבסיס של $P_2$. לכן הפעולה טרנזיטיבית.\nבאשר למייצבים, נקבע $P\\le \\CC^n$ תת-מרחב $k$-מימדי, ונסמן $Q:=P^\\perp$ ו-\n$$S:=\\set{U\\in U(n)\\mid U.P=P}$$\nבגלל ש-$U$ הפיכה ושומרת על המכפלה הפנימית, היא מעתיקה פירוק אורתוגונלי לפירוק אורתוגונלי, כלומר\n$$(U.Q)=(U.P)^\\perp=P^\\perp=Q$$\nומסימטריה זה נכון גם בכיוון ההפוך, כלומר $U\\in S$ אמ\"מ $P,Q$ שניהם תת-מרחבים אינווריאנטיים של $U$. נבחר בסיס אורתונורמלי\n$$B=(b_1,...,b_n),\\quad P=\\Span(b_1,...,b_k), Q=\\Span(b_{k+1},...,b_n)$$\nאז המטריצה המייצגת של כל $U\\in S$ בבסיס זה היא \n$$[U]_B=\\begin{pmatrix}U_P & 0 \\\\ 0 & U_Q\\end{pmatrix}$$\nכש-$U_P,U_Q$ הן מסדר $k\\times k,(n-k)\\times (n-k)$ בהתאמה, כי $P,Q$ תת-מרחבים אינווריאנטיים של $U$ (ולכן למשל $Ub_i\\in P=\\Span(b_1,...,b_k)$ לכל $1\\le i\\le k$, כלומר שאר איברי הבסיס לא משתתפים בצירוף). $[U]_B$ אוניטרית כי זו מטריצת המעבר בין הבסיסים האורתונורמליים $E$ ל-$B$ (ומהטיעון שלעיל), לכן \n$$I_n=[U]_B([U]_B)^H=\\begin{pmatrix}U_P & 0 \\\\ 0 & U_Q\\end{pmatrix}\\begin{pmatrix}(U_P)^H & 0 \\\\ 0 & (U_Q)^H\\end{pmatrix}=\\begin{pmatrix}U_P(U_P)^H & 0 \\\\ 0 & U_Q(U_Q)^H\\end{pmatrix}$$\nולכן $U_P(U_P)^H=I_k,U_Q(U_Q)^H=I_{n-k}$, כלומר $U_P,U_Q$ אוניטריות. בכיוון השני, תהי $U$ מטריצה כך ש-$[U]_B$ מהצורה הנ\"ל, אז $U_P,U_Q$ משמרות את $P,Q$ בהתאמה, ו-$[U]_B$ אוניטרית כי הן אוניטריות (נובע מחישוב דומה לזה שלעיל), לכן גם $U$ אוניטרית, ולכן $U\\in S$. \nאם כן, קיבלנו ש-$S$ היא בדיוק אוסף המטריצות $U$ כך של-$[U]_B$ יש את הצורה הנ\"ל, ולכן $S\\cong U(k)\\times U(n-k)$.\nלבסוף, הדיפאומורפיזם\n$$G_{\\CC}(k,n)\\cong U(n)/(U(k)\\times U(n-k))$$\nנובע בדיוק מסעיפים ב' וג'. $\\square$"
}