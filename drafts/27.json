{
  "id": "27",
  "name": "מנמ\"א ממ\"ן 11",
  "body": "מצטער על ההגשה המאוחרת! אם אני מבין נכון היום זה היום האחרון להגשה (כולל השבוע שיש אחרי התאריך הרשמי), מקווה שלא טעיתי. סמסטר מוצלח ושקט!\n\n## שאלה 1\n### סעיף א'\n $f(n)=O_\\ell(g(n))$ אמ\"מ יש $\\eeps >0$ כך ש-$f(n)=O(g(n)\\log^\\eeps(n))$.\n\nהטענה הנתונה, בדבר הטרנזיטיביות של היחס $O_\\ell$, **נכונה**: תהיינה פונקציות $f,g,h: \\NN\\to \\RR^+$ כך ש-$f(n)=O_\\ell(g(n))$ ו-$g(n)=O_\\ell(h(n))$, כלומר קיימים  $\\eeps_1,\\eeps_2>0$, $N_1,N_2\\in \\NN$ ו-$C_1,C_2\\gt 0$ כך ש-\n$$\\begin{aligned}\n\\forall n\\ge N_1,\\quad f(n)\\le C_1g(n)\\log^{\\eeps_1}(n) \\\\\n\\forall n\\ge N_2,\\quad g(n)\\le C_2h(n)\\log^{\\eeps_2}(n)\n\\end{aligned}$$\nמשילוב האי-שוויונות, נקבל שלכל $n\\ge N:=\\max\\set{N_1,N_2}$, \n$$ f(n)\\le C_1g(n)\\log^{\\eeps_1}(n)\\le C_1\\left(C_2h(n)\\log^{\\eeps_2}(n)\\right)\\log^{\\eeps_1}(n)=Ch(n)\\log^\\eeps(n)$$\nכש-$C:=C_1C_2$ ו-$\\eeps:=\\eeps_1+\\eeps_2$ חיוביים. לכן $f(n)=O_\\ell(h(n))$, כנדרש. $\\square$\n\n### סעיף ב'\n1. $f(n)=\\sum_{i=1}^{n^2}{\\log(i)},\\ g(n)=2^{\\log^2n}$.\nנרשום\n$$\\begin{aligned}\n&f(n)=\\sum_{i=1}^{n^2}{\\log(i)}=\\log(1\\cdot 2\\cdot ...\\cdot n^2)=\\log(n^2!) \\\\\n&g(n)=2^{\\log^2n}=2^{\\log n\\log n}=n^{\\log n}\n\\end{aligned}$$\nבפרט, מהנוסחה החלופית עבור $f$ נובע ש-$f(n)=\\Theta(n^2\\log n)$: כידוע מהספר (ע\"מ 47, נוסחה 3.18), מתקיים $\\log(n!)=\\Theta(n\\log n)$, כלומר קיימים $c_1,c_2\\gt 0$ כך שהחל ממקום מסוים $n_0$,\n$$c_1n\\log n\\le \\log(n!)\\le c_2n\\log n$$\nנציב $n^2$ במקום $n$ ונקבל, בעזרת הזהות $\\log n^2=2\\log n$, ש-$2c_1n^2\\log n\\le \\log(n^2!)\\le 2c_2n^2\\log n$\nהחל מאותו מקום, כלומר $f(n)=\\log(n^2!)=\\Theta(n^2\\log n)$. \nמצד שני, לכל $n\\ge 8$ מתקיים $\\log n\\ge 3$, לכן $g(n)=n^{\\log n}\\ge n^3$. לכן כמעט לכל $n\\ge \\max\\set{n_0,8}$,\n$$\\frac{g(n)}{f(n)}\\ge \\frac{n^3}{2c_2n^2\\log n}=\\frac{1}{2c_2}\\frac{n}{\\log n}\\xrightarrow[\\;n\\to\\infty\\;]{} \\infty$$\nולכן $\\lim\\frac{g(n)}{f(n)}=\\infty$, לכן $g(n)=\\omega(f(n))$, או באופן שקול $f(n)=o(g(n))$. $\\square$\n\n2. $f(n)=\\frac{n}{\\log n}+n^{\\frac{1}{4}},\\ g(n)=\\log^\\frac{1}{2} n$\nניזכר שמתקיים\n$$\\frac{n^\\alpha}{\\log^\\beta n}\\underset{n\\to\\infty}{\\longrightarrow} \\infty$$\nלכל $\\alpha, \\beta > 0$; לכן\n$$\\frac{f(n)}{g(n)}=\\frac{n}{\\log^{\\frac{3}{2}}n}+\\frac{n^{\\frac{1}{4}}}{\\log^{\\frac{1}{2}}n}\\xrightarrow[\\;n\\to\\infty\\;]{} \"\\infty+\\infty\"=\\infty$$\nכלומר $f(n)=\\omega(g(n))$. $\\square$\n\n\\newpage\n\n## שאלה 2\n### סעיף א\nנפעיל את האלגוריתם הנתון על המערך $A=[3,-1,2,4,1,0,5]$ עם $N=5$:\n\n###### **i=1**:\nאז $\\operatorname*{num}\\leftarrow A[0]=3$, ונכנסים לתוך ה-if.\n- מתקיים $A[3]=2\\neq 3$, ולכן נכנסים לאיטרציה ב-while. $\\operatorname*{temp}\\leftarrow 2$, $A[3]\\leftarrow3$ ו-$A=[3,-1,3,4,1,0,5]$. כעת $\\operatorname*{temp}$ עדיין נמצא בין $1$ ל-$N$, לכן $\\operatorname*{num}\\leftarrow 2$.\n- $A[2]=-1\\neq 2$, לכן נכנסים לאיטרציה נוספת.\n$\\operatorname*{temp}\\leftarrow -1$, $A[2]\\leftarrow 2$, ו-$A=[3,2,3,4,1,0,5]$. כעת $\\operatorname*{temp}$ אינו בין $1$ ל-$N$, אז $\\operatorname*{num}$ לא משתנה.\n- $\\operatorname*{num}=2=A[2]$, לכן יוצאים מה-while.\n\n###### **i=2**:\nאז $\\operatorname*{num}\\leftarrow A[2]=2$ בטווח $[1,...,N]$, ונכנסים ל-if. \n- $\\operatorname*{num}\\leftarrow2=A[2]$, לכן לא נכנסים ל-while. המערך לא השתנה: $A=[3,2,3,4,1,0,5]$.\n\n###### **i=3**: \nבאופן דומה לאיטרציה הקודמת $\\operatorname*{num}\\leftarrow A[3]=3$ בטווח הנדרש, אז נכנסים ל-if, אבל לא נכנסים ל-while. המערך לא השתנה: $A=[3,2,3,4,1,0,5]$.\n\n###### **i=4**:\n גם כאן, $\\operatorname*{num}\\leftarrow A[4]=4$ בטווח, אז נכנסים ל-if, אבל לא נכנסים ל-while. המערך לא השתנה: $A=[3,2,3,4,1,0,5]$.\n \n###### **i=5**:\n אז $\\operatorname*{num}\\leftarrow A[5]=1$ נמצא בטווח, ונכנסים ל-if.\n- $\\operatorname*{num}=1\\neq A[1]$, לכן נכנסים לאיטרציה ב-while. $\\operatorname*{temp}\\leftarrow A[1]=3$, $A[1]\\leftarrow 1$, ו-$A=[1,2,3,4,1,0,5]$. $\\operatorname*{temp}$ נמצא בטווח הרצוי, לכן $\\operatorname*{num}\\leftarrow \\operatorname*{temp} = 3$.\n- $\\operatorname*{num}=3=A[3]$, לכן יוצאים מה-while.\n\n###### **i=6**:\nאז $\\operatorname*{num}\\leftarrow A[6]=0$ לא נמצא בטווח $[1,...,N]$, לכן לא נכנסים ל-if. המערך לא השתנה: $A=[1,2,3,4,1,0,5]$\n\n###### **i=7**:\nאז $\\operatorname*{num}\\leftarrow A[7]=5$ נמצא בטווח הרצוי, ונכנסים ל-if, אבל $A[5]=5$, ולכן לא נכנסים ל-while. המערך לא השתנה: $A=[1,2,3,4,1,0,5]$.\n\nבסיום לולאת ה-for הראשונה, מתקיים $A[i]=i$ לכל $1\\le i\\le 5$, ולכן הרוטינה לבסוף מחזירה TRUE. בסוף הריצה, המערך נראה כך: $A=[1,2,3,4,1,0,5]$. $\\square$\n\n### סעיף ב\nהאלגוריתם Algo בודק האם המערך הנתון $A$ מכיל את כל המספרים $1,2,...,N$ כאיברים. באופן מדויק, האלגוריתם מחזיר TRUE אם ורק אם לכל $1\\le i\\le N$, קיים $1\\le j\\le \\operatorname*{length}[A]$ כך ש-$A[j]=i$ (ו-FALSE אחרת).\nבמהלך הריצה, האלגוריתם משנה את המערך כך שלכל איבר $1\\le i\\le N$ שנמצא במערך, בסוף הריצה יתקיים $A[i]=i$; לא מתבצעים שינויים פרט לכך.\n\n### סעיף ג\nסיבוכיות הזמן של האלגוריתם Algo במקרה הגרוע היא $\\Theta(n)$, כש-$n:=\\operatorname*{length}[A]$ זה גודל המערך:\nבאשר ללולאת ה-for הראשונה, נסמן ב-$b_i$ את זמן הריצה של האיטרציה ה-$i$ שלה. $b_i=\\Omega(1)$, לכן זמן הריצה הכולל של הלולאה הוא $\\sum_{i=1}^n{b_i}=\\Omega(n)$.\nמצד שני, נסמן ב-$c_i$ את מספר האיטרציות שלולאת ה-while הפנימית מבצעת במהלך האיטרציה ה-$i$ של לולאה ה-for. זמן הריצה של איטרציה אחת בלולאת ה-while חסום ע\"י קבוע $\\beta$ (שאינו תלוי ב-$i$), וזמן הריצה של שאר הפעולות באיטרציה של לולאת ה-for גם הן חסומות ע\"י קבוע $\\alpha$, כלומר $b_i\\le \\alpha+\\beta c_i$. לכן\n$$\\sum_{i=1}^n{b_i}\\le n\\alpha +\\left(\\sum_{i=1}^n c_i\\right)\\beta$$\nאבל, נשים לב שלולאת הwhile תרוץ לכל היותר פעם אחת עבור כל $1\\le i\\le N$: אכן, תנאי הכניסה הוא $A[\\operatorname*{num}]\\neq \\operatorname*{num}$, ותוכן הלולאה מבצע השמה $A[\\operatorname*{num}]\\leftarrow \\operatorname*{num}$; בנוסף, השמה זו היא השינוי היחיד שהאלגוריתם מבצע במערך, ובמהלך ריצת לולאת הwhile, $\\operatorname*{num}$ תמיד מצביע על מספר בין $1$ ל-$N$. לכן, אם האיטרציה בוצעה עבור $1\\le \\operatorname*{num}\\le N$ מסוים, אז בכל המשך הריצה מתקיים $A[\\operatorname*{num}]=\\operatorname*{num}$, לכן לולאת ה-while לא תרוץ שוב עבור אותו ערך.\nמכך נובע ש-$\\sum_{i=1}^n{c_i}\\le n$, ולכן\n$$\\sum_{i=1}^n{b_i}\\le (\\alpha+\\beta)n=O(n)$$\nויחד נקבל שזמן הריצה הוא $\\Theta(n)$.\n\nהלולאה השנייה עוברת, במקרה הגרוע, $N$ איטרציות שכוללות פעולת השוואה אחת, לכן זמן הריצה שלה הוא $\\Theta(N)$. פרט לשתי הלולאות יש פעולה אחת (\"return true\" בסוף), לכן הסיבוכיות הכוללת היא\n$$\\Theta(n)+\\Theta(N)=\\Theta(\\max\\set{n,N})=\\Theta(n)$$\n\nסיבוכיות המקום של האלגוריתם היא $\\Theta(1)$: האלגוריתם משנה את המערך $A$ שניתן לו, אבל חוץ ממנו משתמש בשני משתני עזר לכל היותר ($\\operatorname*{num}$ ו-$\\operatorname*{temp}$) בכל שלב נתון.\n\n\\newpage\n\n## שאלה 3\nהערה: אני מניח שבשני האלגוריתמים, יש בסוף שורה נוספת על הכתוב במטלה, שמחזירה false במידה והאלגוריתם הגיע אליה. \nבנוסף, בהתאם להנחיות מאתר הקורס אני מניח שלא קיים $i$ כך ש-$2A[i]=z$, כלומר שאם $A[i]+A[j]=z$ אז $i\\neq j$ (בפרט, מספיק לבדוק את כל הזוגות שמקיימים $i<j$). נכנה זוג אינדקסים כזה \"זוג טוב\".\n\n### סעיף א\n**נכונות**: מיון האלגוריתם בשורה הראשונה מאפשר לנו להשתמש בחיפוש בינארי בהמשך. \nאם קיים במערך זוג טוב $i<j$, אזי $A[j]=z-A[i]$, לכן החיפוש הבינארי באיטרציה ה-$i$ יחזיר תשובה חיובית, ובהתאם האלגוריתם מחזיר true. אם לא קיים זוג כזה, אז לכל $i\\neq j$, $A[j]\\neq z-A[i]$. בנוסף מההנחה מתקיים $2A[i]\\neq z$, או באופן שקול $A[i]\\neq z-A[i]$, לכל $i$. לכן, לכל $i$ החיפוש הבינארי עבור $z-A[i]$ יחזיר תשובה שלילית, והאלגוריתם יחזיר false כנדרש.\n\n**סיבוכיות זמן**: סיבוכיות הזמן של מיון-מיזוג במקרה הגרוע היא $\\Theta(n\\log n)$. סיבוכיות הזמן של חיפוש בינארי במקרה הגרוע (שבו האיבר שמחפשים לא נמצא במערך) היא $\\Theta(\\log n)$. לכן, סיבוכיות הזמן של הלולאה במקרה הגרוע – שבו האיבר לא נמצא במערך, כלומר הלולאה עושה את כל $n$ האיטרציות וכולן מחזירות תשובה שלילית – היא $\\Theta(n\\log n)$, ויחד נקבל שסיבוכיות הזמן הכוללת היא $\\Theta(n\\log n)+\\Theta(n\\log n)=\\Theta(n\\log n)$.\n\n**סיבוכיות מקום:** במקרה הגרוע, סיבוכיות המקום של מיון-מיזוג היא $\\Theta(n)$, ושל חיפוש בינארי היא $\\Theta(1)$ בגרסה האיטרטיבית או $\\Theta(\\log n)$ בגרסה הרקורסיבית. כך או כך, סיבוכיות המקום הכוללת היא $\\Theta(n)$. $\\square$\n\n### סעיף ב\nלשם הנוחות, נרשום את המשתנים $\\operatorname*{P_{left}},\\operatorname*{P_{right}}$ כ-$l,r$ בהתאמה, וב-$n$ את גודל המערך.\n\n**נכונות**: נוכיח את שמורת הלולאה הבאה עבור לולאת ה-while: בתחילת כל איטרציה של לולאת הwhile, אם קיים זוג טוב $i<j$ במערך, אז $i\\ge l, j\\le r$ (באופן שקול, לא קיימים $i<j$ שמקיימים $1\\le i\\lt l, r\\lt j\\le n$ כך ש-$A[i]+A[j]=z$).\nנשים לב שממיינים את המערך בשורה הראשונה, ושהמשך האלגוריתם לא משנה אותו, כך שלאורך כל הלולאה המערך נשאר ממוין.\n\n- **אתחול**: לפני האיטרציה הראשונה, $l=1,r=n$, ומובן שאם קיים זוג אינדקסים $i<j$ כך ש-$A[i]+A[j]=z$ אז $i\\ge 1$ ו-$j\\le n$.\n\n- **תחזוקה**: נניח שהטענה מתקיימת בתחילת איטרציה, ושהלולאה לא יוצאת באמצע האיטרציה. אז לא קיימים $i<j$, $1\\le i\\lt l, r\\lt j\\le n$ כך ש-$A[i]+A[j]=z$, ומצד שני גם $A[l]+A[r]\\neq z$ (אחרת היינו יוצאים מוקדם, והאלגוריתם היה מחזיר true). נסמן ב-$l',r'$ את הערכים של $l,r$ בסוף האיטרציה. נפרק למקרים:\n  - $A[l]+A[r]<z$: אז $l'=l+1,r'=r$. נניח שו-$i\\lt j$ זוג טוב; משמורת הלולאה בהכרח $i\\ge l, j\\le r$. מצד שני עבור $i=l$, לכל $j\\le r$ מתקיים\n$$A[l]+A[j]\\le A[l]+A[r]\\lt z$$\nובפרט לא מתקיים שוויון. כלומר, אם $i<j$ זוג טוב אז בהכרח $i\\le l+1=l',j\\le r=r'$, כנדרש.\n  - $A[l]+A[r]>z$: מטופל באופן דומה – במקרה הזה $l'=l,r'=r-1$. לכל $i\\ge l$ מתקיים\n$$A[i]+A[r]\\ge A[l]+A[r]\\gt z$$\nובפרט אין שוויון. יחד עם שמורת הלולאה, נקבל שאם $i<j$ זוג טוב אזי בהכרח $i\\le l=l', j\\lt r-1=r'$, כנדרש.\n\n- **סיום**: הלולאה יכולה להסתיים משתי סיבות. הלולאה יכולה להסתיים מוקדם – כלומר, בלי שתנאי ההתחלה $l\\lt r$ מפסיק להתקיים – אם נמצא זוג $l\\lt r$ שעבורו מתקיים $A[l]+A[r]=z$, ואז האלגוריתם מחזירה true, כמו שנדרש ממנו.\nמצד שני, אם הלולאה לא מסתיימת מוקדם, כלומר מגיעים למצב ש-$l\\ge r$: משמורת הלולאה במקרה הזה, נקבל שאם יש זוג טוב $i<j$ במערך אז $i\\ge l\\ge r\\ge j$, אבל זו סתירה – לכן לא קיים זוג טוב.\nכלומר, לא ייתכן שהאלגוריתם \"מפספס\" תוצאה חיובית: אם הלולאה רצה עד הסוף, לא קיים במערך זוג טוב.\n\nלסיום, נשים לב שמתקיימת גם שמורת הלולאה הבאה: בתחילת האיטרציה ה-$i$ של לולאת ה-while, מתקיים $r-l=n-i$:\n- בתחילת האיטרציה הראשונה מתקיים $r-l=n-1$.\n- נניח שבתחילת האיטרציה ה-$i$ מתקיים $r-l=n-i$, ונסמן ב-$l',r'$ את הערכים של $l,r$ בסופה. אז $l'=l+1,r'=r$ או $l'=l,r'=r-1$, ובכל מקרה $r'-l'=r-l-1=n-(i+1)$.\n\nשמורת הלולאה הזו מבטיחה לנו שהלולאה עוברת מספר סופי של איטרציות, כלומר שהיא בהכרח מסתיימת: בתחילת האיטרציה ה-$n$ מתקיים $r-l=n-n=0$, כלומר $r=l$, ולכן הלולאה תפסיק. \nאם כן, האלגוריתם פועל כנדרש.\n\n**סיבוכיות זמן**: סיבוכיות הזמן של האלגוריתם במקרה הגרוע היא $\\Theta(n\\log n)$: סיבוכיות הזמן של מיון-מיזוג היא $\\Theta(n\\log n)$. משמורת הלולאה השנייה שהראנו, במקרה הגרוע (שבו אין במערך זוג אינדקסים כנדרש) לולאת ה-while תרוץ עד ש-$l\\ge r$, כלומר $n-1$ איטרציות. כל איטרציה כזו היא $\\Theta(1)$, ולכן זמן הריצה של הלולאה במקרה הגרוע הוא $\\Theta(n)$ – יחד נקבל זמן ריצה כולל של\n$$\\Theta(n\\log n)+\\Theta(n)=\\Theta(\\max{n\\log n,n})=\\Theta(n\\log n)$$\nכנדרש.\n\n**סיבוכיות מקום**: סיבוכיות המקום של מיון-מיזוג היא $\\Theta(n)$, ושאר האלגוריתם משתמש רק בשני משתני עזר, לכן סיבוכיות המקום היא $\\Theta(n)$. $\\square$\n\n### סעיפים ג+ד\nבמבחן, הייתי מעדיף להשתמש באלגוריתם א' – לשני האלגוריתמים יש סיבוכיות זהה (בסדר גודל) במקרה הגרוע, אבל את הרעיון של אלגוריתם א' הרבה יותר קל להוכיח, בין אם באופן פורמלי או לא.\n\nמצד שני, אם נתון שהקלט לבעיה הוא מערך ממוין, הרעיון של אלגוריתם ב' מוצלח יותר: אם נשמיט משני האלגוריתמים את הקריאה למיון המיזוג בשורה הראשונה, באלגוריתם א' סיבוכיות הזמן תישאר $\\Theta(n\\log n)$, אבל סיבוכיות הזמן של אלגוריתם ב' תרד ל-$\\Theta(n)$, וזה כמובן עדיף בהרבה, על אף שיותר קשה להוכיח את נכונותו.\n\n\\newpage\n\n## שאלה 4\n1. $T(n)=2T(n-1)+1$.\nנוכיח באינדוקציה שלכל $k<n$ מתקיים $T(n)=2^kT(n-k)+(2^k-1)$: עבור $k=1$ זו בדיוק נוסחת הנסיגה הנתונה. נניח שהנוסחה מתקיימת עבור $k-1$, אז\n$$\\begin{aligned}\nT(n)&=2^{k-1}T(n-(k-1))+2^{k-1}-1=2^{k-1}\\left(2T(n-k)+1\\right)+2^{k-1}-1 \\\\\n&= 2^kT(n-k)+2\\cdot2^{k-1}-1=2^kT(n-k)+2^k-1\n\\end{aligned}$$\nכנדרש. בפרט עבור $k=n-1$ נקבל \n$$T(n)=2^{n-1}T(1)+2^{n-1}-1=C2^n-1$$\nכש-$C:=\\frac{1}{2}(T(1)+1)\\gt 0$ קבוע. \nכעת, נשים לב שעבור זוג פונקציות חיוביות אסימפטוטית $f(n),g(n)$, אם $\\lim_n \\frac{f(n)}{g(n)}=\\alpha$ עבור קבוע ממשי חיובי כלשהו $\\alpha$, אז $f(n)=\\Theta(g(n))$: אכן, מהגדרת הגבול נובע שהחל ממקום מסוים $n_0$ מתקיים\n$$\\left|\\frac{f(n)}{g(n)}-\\alpha\\right|\\lt \\frac{\\alpha}{2}$$\nכלומר $\\frac{\\alpha}{2} g(n)\\lt f(n)\\lt \\frac{3\\alpha}{2}g(n)$.\nלבסוף, מתקיים $\\frac{T(n)}{2^n}=\\frac{C2^n-1}{2^n}\\longrightarrow C>0$. לכן $T(n)=\\Theta(2^n)$. $\\square$\n\n\n  \n2. $T(n)=T(\\frac{n}{9})+T(\\frac{n}{16})+T(\\frac{n}{25})+n$\nנשתמש בשיטת עכרה-באזי: בהתאם לסימוני המשפט במדריך הלמידה, מתקיים $a_1=a_2=a_3=1$, $b_1=9,b_2=16,b_3=25$, ו-$f(n)=n$. בפרט $f$ היא צמצום לטבעיים של $f(x)=x$, שהנגזרת שלה היא\n$f'(x)=1=O(1)$, לכן מתקיימים כל תנאי המשפט.\n\nהפונקציה $x\\mapsto \\sum {a_i}/{b_i^x}=\\frac{1}{9^x}+\\frac{1}{16^x}+\\frac{1}{25^x}$ רציפה בכל הישר;\nבנקודה $x=0$ היא מקבלת את הערך $3$ ובנקודה $x=1$ היא מקבלת את הערך $\\frac{1}{9}+\\frac{1}{16}+\\frac{1}{25}\\lt 1$, ולכן הנקודה (היחידה) שבה הסכום שווה ל-$1$ היא נקודה $0<p<1$.\nנפתח את האינטרגל שמופיע במשפט:\n$$\\int_1^n{\\frac{f(x)}{x^{p+1}}\\ dx}=\\int_1^n{x^{-p}\\ dx}\\overset{(1)}{=}\\frac{1}{1-p}x^{1-p}\\,\\Big|_{x=1}^n=\\frac{1}{1-p}(n^{1-p}-1)$$\nכשב-$(1)$ השתמשנו בעובדה ש-$p<1$.\nלכן\n$$T(n)=\\Theta\\left(n^p\\left(1+\\int_1^n{\\frac{f(x)}{x^{1-p}}\\ dx}\\right)\\right)=\\Theta\\left(\\left(1-\\frac{1}{1-p}\\right)n^p+\\frac{1}{1-p}n\\right)=\\Theta(n)$$\nכשהמעבר האחרון משתמש בטענה הבאה: $\\Theta(f(n)+g(n))=\\Theta(\\max(f(n),g(n))$. אכן, $p<1$, לכן $n^p<n$, ולכן $\\max(n^p,n)=n$. כדי להצדיק את הטענה, נשים לב שמתקיים מצד אחד $f(n),g(n)\\ge 0$ החל ממקום מסוים, והחל מאותו מקום\n$$\\max(f(n),g(n))\\le f(n)+g(n)\\le 2\\max(f(n),g(n))$$\nהאי-שוויון השמאלי נובע מכך ש-$\\max(f(n),g(n))$ שווה לאחת מהפונקציות והשנייה אי-שלילית, והימני מכך שכל אחת מ-$f(n),g(n)$ קטנה או שווה מהמקסימום בעצמה.$\\square$\n\n\n  \n3. $T(n)=9T(\\frac{n}{27})+n^{\\frac{2}{3}}+\\frac{1}{n}$\n   נשתמש בשיטת האב: בסימני הספר, $a=9,b=27$ ו-$f(n)=n^{\\frac{2}{3}}+\\frac{1}{n}$. מתקיים $\\log_b a=\\log_{27}9=2/3$, ו-\n$$\\frac{f(n)}{n^{\\frac{2}{3}}}=1+\\frac{1}{n^\\frac{5}{3}}\\underset{n\\to\\infty}{\\longrightarrow}1$$\nלכן $f(n)=\\Theta(n^{\\frac{2}{3}}=\\Theta(n^{\\log_b a})$; ממשפט שיטת האב, נסיק $T(n)=\\Theta(n^{\\frac{2}{3}}\\log n)$.\n\n\n  \n4. $T(n)=T(n^{\\frac{1}{2}})+5n$.\nנרשום $m=\\log n$, אז $n=2^m$ ונוסחת הנסיגה מקבלת את הצורה $T(2^m)=T(2^\\frac{m}{2})+5\\cdot2^m$. נרשום $S(m)=T(2^m)$, אז $S(m)=S(\\frac{m}{2})+5\\cdot 2^m$.\nכעת נשתמש בשיטת האב: בסימוני הספר, $a=1,b=2,f(m)=5\\cdot 2^m$. אז $\\log_b a=\\log 1 = 0$, ואילו $f(m)=5\\cdot 2^m=\\Omega(n^{0+\\eeps})$ לכל $\\eeps$. בנוסף, לכל $m\\ge 2$  מתקיים\n$$f(m)=5\\cdot 2^m=5\\cdot 2^{\\frac{m}{2}+\\frac{m}{2}}\\ge 5\\cdot 2^{\\frac{m}{2}}\\cdot 2=2f\\left(m/2\\right)$$\nכלומר $f(\\frac{m}{2})\\le \\frac{1}{2}f(m)$, ותנאי הרגולריות הנדרש מתקיים. לכן, ממשפט שיטת האב, $T(2^m)=S(m)=\\Theta(f(n))=\\Theta(2^m)$, ובהצבה חזרה נקבל $T(n)=\\Theta(n)$. $\\square$\n\n\n  \n5. $T(n)=T(\\log n)+1$.\nבאינדוקציה נקבל $T(n)=T(\\log^{(k)}n)+k$ לכל $k$ \"קטן\" – עבור $k=1$ זו הנוסחה המקורית, ובהינתן שהיא מתקיימת עבור $k-1$, נקבל\n$$T(n)=T(\\log^{k-1}n)+(k-1)=T(\\log(\\log^{(k-1)}n))+1+k-1=T(\\log^{(k)}n)+k$$\nכנדרש. ב\"קטן\" הכוונה לכך שאת האינדוקציה הזו אפשר להמשיך עד ש-$\\log^{(k)}n\\le 1$, כלומר עד $k=\\log^\\ast n$. נציב בנוסחה ונקבל $T(n)=T(1)+\\log^\\ast n=\\Theta(\\log^\\ast n)$. $\\square$\n\n\n  \n6. $T(n)=5T(\\frac{n}{5})+\\frac{n}{\\log n}$\nתחילה, נגדיר נוסחת נסיגה נוספת ע\"י $T'(n)=5T'(\\frac{n}{5})+\\frac{n}{\\log_5n}$, ונוכיח בשיטת ההצבה ש-$T(n)=\\Theta(T'(n))$:\nיהי $n$, ונניח שלכל $k<n$ מתקיים $T'(n)\\le cT(n)$ עבור $c\\ge 0$ כלשהו. בה\"כ, $c\\ge \\log 5$; מתקיים $\\log_5 n=\\frac{\\log n}{\\log 5}$, לכן\n$$T'(n)=5T'\\left(\\frac{n}{5}\\right)+\\frac{5}{\\log_5n}\\le 5cT\\left(\\frac{n}{5}\\right)+\\log 5\\frac{n}{\\log n}\\le cT(n)$$\nלכן $T'(n)=O(T(n)$, או באופן שקול $T(n)=\\Omega(T'(n))$.\nבאופן דומה, נניח שלכל $k<n$ מתקיים $T(n)\\le cT'(n)$. בה\"כ $c\\ge \\log_5 2$; מתקיים $\\log n=\\frac{\\log_5 n}{\\log_5 2}$, לכן \n$$T(n)=5T\\left(\\frac{n}{5}\\right)+\\frac{5}{\\log n}\\le 5cT'\\left(\\frac{n}{5}\\right)+\\log_5(2)\\frac{n}{\\log_5n}\\le cT'(n)$$\nולכן $T(n)=O(T'(n))$. יחד, $T(n)=\\Theta(T'(n))$, ולכן מספיק לפתור את נוסחת הנסיגה $T'(n)$:\n\nבאינדוקציה נקבל שלכל $k$ \"קטן\",\n$$T'(n)=5^kT'\\left(\\frac{n}{5^k}\\right)+n\\sum_{i=0}^{k-1}\\frac{1}{\\log_5n-i}$$\nאכן, עבור $k=1$ מתקבלת נוסחת הנסיגה המקורית, ואם נניח שהיא מתקיימת עבור $k$ מסוים אז \n$$\\begin{aligned}\nT'(n)&=5^kT'\\left(\\frac{n}{5^k}\\right)+n\\sum_{i=0}^{k-1}\\frac{1}{\\log_5n-i} \\\\\n&=5^k\\left(5T'\\left(\\frac{n}{5^{k+1}}\\right)+\\frac{n/5^k}{\\log_5(n/5^k)}\\right)+n\\sum_{i=0}^{k-1}\\frac{1}{\\log_5n-i} \\\\\n&=5^{k+1}T'\\left(\\frac{n}{5^{k+1}}\\right)+\\frac{n}{\\log_5 n-k}+ n\\sum_{i=0}^{k-1}\\frac{1}{\\log_5n-i} \\\\\n&=5^{k+1}T'\\left(\\frac{n}{5^{k+1}}\\right)+n\\sum_{i=0}^{k}\\frac{1}{\\log_5n-i}\n\\end{aligned}$$\nכנדרש. את האינדוקציה אפשר להמשיך כל עוד $n/5^{k+1}\\ge 1$, כלומר כל עוד $k\\le \\log_5n-1$, כלומר עד $k=\\floor{\\log_5n-1}$. עבור ערך זה מתקיים $1\\le n/5^k\\le 5$, ולכן אפשר לחסום את $T'(n/5^{k})$ מלמטה ומלמעלה ע\"י קבועים $b_1,b_2>0$. מהאי-שוויון הזה נקבל גם $5^k\\le n\\le 5\\cdot5^k$, או באופן שקול $\\frac{1}{5}n\\le 5^k\\le n$; לכן המחובר הראשון מקיים\n$$\\frac{b_1}{5}n\\le 5^{k}T'\\left(\\frac{n}{5^{k}}\\right)\\le b_2n$$\nכלומר סדר הגודל שלו הוא $\\Theta(n)$.\nבאשר לסכום מימין, ע\"י הצבה $j=k-i$ נקבל\n$$S_n:=\\sum_{i=0}^{k-1}\\frac{1}{\\log_5n-i}=\\sum_{i=0}^{k-1}\\frac{1}{(\\log_5n-k)+i}$$\nבפרט מהגדרת הערך השלם התחתון, מתקיים $\\log_5n-2\\lt k\\le \\log_5n-1$, או\n$$1\\le \\log_5n-k\\lt 2$$\nולכן\n$$\\sum_{i=2}^{k+1}\\frac{1}{i}=\\sum_{i=0}^k{\\frac{1}{2+i}}\\le S_n\\le \\sum_{i=0}^{k-1}\\frac{1}{1+i}=\\sum_{i=1}^{k}\\frac{1}{i}$$\nכעת, נשתמש בהערכות על הטור ההרמוני מספר הלימוד (נספח א', ע\"מ 277-278):\n$$\\ln(k+1)\\le\\sum_{i=1}^k\\frac{1}{i}\\le \\ln k+1$$\nלכן\n$$\\ln(k+2)-1\\le S_n\\le \\ln(k)$$\nולכן\n$$S_n=\\Theta(\\ln(k))=\\Theta(\\ln(\\floor{\\log_5n-1}))\\overset{(1)}{=}\\Theta(\\ln(\\log_5n))\\overset{(2)}{=}\\Theta(\\log\\log n)$$\nכש-$(1)$ נובע מכך שערכי רצפה והזזה בקבוע לא משנים את סדר הגודל, ו-$(2)$ מכך ששינוי בסיסי הלוגריתמים לא משנים את סדר הגודל (שינוי הבסיס הפנימי מיתרגם להזזה בקבוע בלוגריתם החיצוני, ושינוי הבסיס החיצוני מיתרגם לכפל בקבוע). לכן, סדר הגודל של המחובר השני בפיתוח של $T'(n)$ הוא $nS_n=n\\Theta(\\log\\log n)=\\Theta(\\log\\log n)$.\n\nבסיכום הדברים, נקבל ש-\n$$T'(n)=\\Theta(n)+\\Theta(n\\log\\log n)=\\Theta(n\\log\\log n)$$\n$\\square$\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n  "
}