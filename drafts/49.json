{
  "id": "49",
  "name": "גאודיף מטלה 2 שאלה 1",
  "body": "$C:=\\set{x\\in \\RR^3\\mid \\lVert x\\rVert_{\\infty}=1}$ שפת קוביית היחידה ב-$\\RR^3$.\n\n### סעיף א'\n**מ.ש.ל.** $C$ לא משטח רגולרי ב-$\\RR^3$.\n_הוכחה._ נראה שיש ל-$C$ שתי נקודות שלמרחבים המשיקים שלהן יש ממדים שונים (הגדרנו את המרחב המשיק רק עבור משטחים רגולריים, אבל את ההגדרה לכשעצמה, כלומר כאוסף הוקטורים המשיקים לנקודה, אפשר ליישם על כל קבוצה); במשטח רגולרי $k$-ממדי המרחב המשיק של כל הנקודות הוא מאותו ממד $k$, ולכן נובע ש-$C$ לא יכולה להיות משטח רגולרי.\n\nעבור $p=(0,0,1)$, מתקיים $T_pC=\\RR^2\\times \\set{0}$: לכל $v\\in\\RR^2\\times \\set{0}$, נתבונן במסילה\n$$\\gamma_v(t)=p+tv$$\nעבור $\\eeps\\gt 0$ קטן מספיק (קטן מ-$\\Vert v\\Vert_\\infty^{-1}$), $\\gamma_v((-\\eeps,\\eeps))\\subseteq C$, $\\gamma_v(0)=0$ ו-$\\gamma_v$ אפינית, לכן כמובן חלקה כפונקציה בין מרחבים אוקלידיים. מתקיים $\\gamma'_v(0)=v$, לכן $v\\in T_pC$.\nמצד שני, יהי $v\\in T_pC$, ותהי $\\gamma: (-\\eeps, \\eeps)\\to C$ מסילה חלקה שעבורה $\\gamma(0)=p,\\gamma'(0)=v$. $p$ נמצאת במרכז הפאה העליונה $F:=\\set{(x,y,z)\\in C\\mid z=1}$ של $C$, ועבור למשל $r=1$ מתקיים\n$$B_r(p)\\cap C=F$$\nלכן בסביבה קטנה מספיק של $0$, $\\gamma(t)\\in F$; בה\"כ נניח שזה מתקיים בכל הקטע $(-\\eeps,\\eeps)$ (אחרת נצמצם את תחום ההגדרה בהתאם). כלומר, אם נרשום $\\gamma(t)=(\\gamma_1(t),\\gamma_2(t),\\gamma_3(t))$, אז $\\gamma_3(t)\\equiv 1$; בפרט,\n$$v=\\gamma'(0)=(\\gamma_1'(0), \\gamma_2'(0),\\gamma_3'(0))$$\nאבל לכל $t$,\n$$\\lim_{t\\to 0}\\frac{\\gamma_3(t)-\\gamma_3(0)}{t-0}=\\lim_{t\\to 0}\\frac{1-1}{t}=0$$\nלכן $\\gamma_3'(t)=0$, ו-$v\\in \\RR^2\\times \\set{0}$. אז $T_pC=\\RR^2\\times \\set{0}$, ובפרט המרחב המשיק מממד 2.\n\nמצד שני, עבור $q=(0,1,1)$, מתקיים $T_qC=\\RR\\times \\set{0}^2$: בכיוון אחד, בדומה למקודם לכל $v\\in \\RR\\times \\set{0}^2$ נגדיר\n$$\\gamma_v(t)=q+tv$$\nאז מאותו שיקול כמו מקודם מתקיים $v\\in T_qC$. בכיוון השני, יהי $v\\in T_qC$, ותהי $\\gamma: (-\\eeps, \\eeps)\\to C$ מסילה חלקה שעבורה $\\gamma(0)=q,\\gamma'(0)=v$. נרשום $\\gamma(t)=(\\gamma_1(t),\\gamma_2(t),\\gamma_3(t))$, אז כמו מקודם\n$$v=\\gamma'(0)=(\\gamma_1'(0), \\gamma_2'(0),\\gamma_3'(0))$$\nמתקיים $\\gamma_2(t)\\le 1$ (כי זה מתקיים לכל נקודה ב-$C$) ו-$\\gamma_2(0)=q_2=1$. כלומר $0$ היא נקודת מקסימום מקומית של $\\gamma_2$, וזו חלקה מההנחה, לכן ממשפט פרמה (מאינפי 1) הנגזרת $\\gamma_2'(0)=0$ מתאפסת. באותו אופן, $\\gamma_3'(0)=0$.\nלכן $v\\in \\RR\\times \\set{0}^2$. אז $T_qC=\\RR\\times\\set {0}^2$, ובפרט המרחב המשיק מממד $1$. $\\square$\n\n### סעיף ב'\n**מ.ש.ל.** על $C$, עם הטופולוגיה המושרית מ-$\\RR^3$, יש מבנה חלק.\n_הוכחה._ נסמן ב-$S^2$ את ספירת היחידה ב-$\\RR^3$. נגדיר\n$$\\begin{aligned}\n\\psi&: S^2\\to C \\\\\n\\psi(x)&=\\frac{1}{\\lVert x\\rVert_\\infty}x\n\\end{aligned}$$\nזו העתקה רציפה (כמכפלה של רציפות). היא גם הפיכה, ההפכית היא $\\psi^{-1}(y)=\\Vert y\\Vert_2^{-1} y$ (מ-$C$ על $S^2$). גם ההפכית רציפה, ולכן זה הומאומורפיזם בין $C,S^2$ עם הטופולוגיה המושרית מ-$\\RR^3$. נשתמש בו כדי להגדיר מבנה חלק על $C$ מתוך זה של $S^2$:\nיהי $\\mathcal{A}$ אטלס חלק על $S^2$ (עם המבנה החלק הסטנדרטי). נגדיר\n$$\\mathcal{A}_C:=\\set{(U, \\psi\\circ \\pphi)\\mid (U,\\pphi)\\in \\mathcal{A}}$$\n(בהגדרה זו, המפות הן פרמטריזציות, כלומר $U\\subseteq \\RR^2$ ו-$\\pphi: U\\to S^2$, ולא בכיוון ההפוך).\n\"להיות יריעה טופולוגית\" זו תכונה טופולוגית (כי היא מורכבת משלוש תכונות טופולוגיות – אוקלידיות מקומית, האוסדורף ומנייה שנייה), לכן נשמרת תחת הומאומורפיזם, ולכן $C$ יריעה טופולוגית. בנוסף, $\\mathcal{A}_C$ מכסה את $C$ כי $\\mathcal{A}$ מכסה את $S^2$ ו-$\\psi$ על (תהי נקודה $p\\in C$, אז יש מפה $(U,\\pphi)$ בסביבת $q:=\\psi^{-1}(p)\\in S^2$, ואז $(U, \\psi\\circ \\pphi)$ היא מפה בסביבת $p$), ולכל שתי מפות $(U_1,\\psi\\circ \\pphi_1),(U_2,\\psi\\circ \\pphi_2)$:\n$$(\\psi\\circ \\pphi_1)^{-1}\\left(\\psi\\circ \\pphi_1(U_1)\\cap \\psi\\circ \\pphi_2(U_2)\\right)=\\pphi_1^{-1}(\\pphi_1(U_1)\\cap \\pphi_2(U_2))$$\nפתוחה ב-$\\RR^2$ מההנחה, ו-\n$$(\\psi\\circ \\pphi_2)^{-1}\\circ(\\psi\\circ \\pphi_1)=\\pphi_2^{-1}\\circ \\pphi_1$$\nחלקה. לכן כל שתי מפות ב-$\\mathcal{A}_C$ קומפטביליות, וזה אטלס חלק. כזכור, הוא קובע מבנה חלק (יחיד) על $C$, כנדרש. $\\square$\n\n "
}