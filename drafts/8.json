{
  "id": "8",
  "name": "טיוטה",
  "body": "יהי $S$ תהליך אינווריאנטי על הקשתות של העץ ה-$d$ רגולרי $T_d$, שמקבל ערכים ב-$[0, 1]$.\nנניח שלכל קשת $e$, ההסתברות ש-$S(e)$ מקבלת את הערך הממוצע $\\mu:=\\EE(S(e))$ היא $0$ (בפרט, $S(e)$ לא קבוע כ.ת.).\nנסמן גם ב-$D(x):=\\sum_{y\\sim x} S(x,y)$ את ה\"דרגה\" של צומת $x$, ואם $K\\subseteq T_d$ תת-גרף, נסמן ב-$D_K(x)$ את הדרגה של $x$ ב-$K$ (מוגדרת באופן דומה).\n\nבהינתן קונפיגורציה $\\omega\\in [0, 1]^{E(T)}$ וצומת $x\\in T_d$, נגדיר את ה**רכיב** של $x$ להיות הרכיב של $x$ בגרף שמתקבל מ-$\\omega$ ע\"י מחיקת כל הקשתות שערכן קטן מהממוצע (מההנחה נסיק שנשארות רק קשתות שערכן גדול ממש מהממוצע, כלומר $S(e)>\\mu$ לכל $e\\in E(K(x))$).\nבנוסף, לכל תת-גרף סופי $K\\subseteq T_d$ נגדיר\n$$\\alpha_K:=\\frac{1}{|K|}\\sum_{x\\in K}{\\deg_K{x}}, \\quad \\alpha:=\\sup_{K\\subseteq T_d}\\alpha_K$$\nבמקרה שלנו (ועבור עצים אינסופיים באופן כללי להבנתי) מתקיים $\\alpha=2$.\n\nנגדיר העברת מסה $F(x,y;\\omega)$ באופן הבא (בדומה לאופן שבו מוכיחים שלפרקולציה עם פרמטר $p\\ge 2/d$ יש רכיב אינסופי בהסתברות חיובית):\nכל צומת מתחיל עם מסה של $D_{K(x)}(x)$. אם $|K(x)|=\\infty$ אין העברת מסה, ואחרת מפזרים את המסה באופן אחיד על פני $K(x)$.\n\nנקבע $o\\in T$, ונסמן $K:=K(o)$.\nכל צומת מוסר את כל המסה שלו בכל מקרה (ייתכן שלעצמו), לכן\n$$\\begin{aligned}\n\\sum_{x\\in T}f(o, x)&=\\EE\\left(\\sum_{x\\in T}F(o, x;\\omega)\\right)=\\EE(D_K(o))\n=\\EE\\left(\\sum_{x\\sim o}(S(o, x)\\cdot1_{S(o,x)\\gt \\mu})\\right)\n&=d\\EE(S(e)1_{S(e)\\gt \\mu})\n\\end{aligned}$$\nמצד שני, המסה ש-$o$ מקבל היא\n$$\\begin{aligned}\n\\sum_{y\\in T}f(y, o)&=\\EE\\left(\\sum_{y\\in T} F(y,o;\\omega)\\right)=\\EE\\left(D_K(o)1_{|K|=\\infty}+\\left(\\frac{1}{|K|}\\sum_{x\\in K}{D_K(x)}\\right)1_{|K|\\lt \\infty}\\right) \\\\\n&\\overset{(1)}{\\le} \\EE\\left(d1_{|K|=\\infty}+\\left(\\frac{1}{|K|}\\sum_{x\\in K}\\deg_K(x)\\right)1_{|K|\\lt\\infty} \\right) \\\\\n&\\overset{(2)}{=}dp_\\infty+\\EE(\\alpha_K1_{|K|\\lt\\infty})\\lt dp_\\infty+\\alpha(1-p_\\infty)=\\alpha+(d-\\alpha)p_\\infty\n\\end{aligned}$$\nכשב-$(1)$ השתמשנו בעובדה ש-$S(e)\\le 1$, וב-$(2)$ סימנו $p_\\infty:=\\PP(|K|=\\infty)$.\n\nנעביר אגפים ונקבל\n$$p_\\infty>\\frac{d\\EE(S(e)1_{S(e)\\gt \\mu})-\\alpha}{d-\\alpha}$$\nובפרט תנאי מספיק לכך ש-$|K|=\\infty$ בהסתברות חיובית הוא $d\\mu\\PP(S(e)\\gt \\mu)\\ge \\alpha=2$, או\n$$\\EE(S(e)1_{S(e)\\gt \\mu})\\ge\\frac{2}{d}$$\nנשים לב שבניגוד לטענה הרגילה על פרקולציה, שם מופיע רק הממוצע (כפרמטר $p$), כאן יש גם תנאי על ההתפלגות (ספציפית על ההסתברות שקשת מקבלת ערך גדול מהממוצע).\n\nכעת, תהי $S_1$ פרקולציה אינווריאנטית על העץ ה-$3$ רגולרי $T_3$. נבנה סדרת תהליכים $S_k$ על $T_{d_k}$ ($d_k=2^k$) באופן הבא:\nנקבע שורש $o\\in T_3$, ולכל זוג צמתים $x,y$ נרשום $x\\le y$ אם $x$ נמצא במסלול (היחיד) שמחבר את $y$ ל-$o$.\n\nנגדיר גרף שהצמתים שלו הם כל הצמתים ב-$T_3$ שהרמה שלהם היא כפולה שלמה של $k$, ושני צמתים $x,y$ מחוברים בקשת אמ\"מ $x\\le y$ או $y\\le x$. דרך אחת לחשוב על הגרף הזה היא שמתחילים בשורש, ומחליפים כל מסלול באורך $k$ שיוצא ממנו בקשת אחת; אחר כך עוברים למסלולים הבאים באורך $k$, מחליפים גם כל אחד מהם בקשת יחידה, וכן הלאה.\nבאופן הזה מתקבל עץ שבו לשורש יש $3*2^{k-1}$ בנים, ולכל צומת אחר יש $2^k$ בנים; נבחר בתוך העץ הזה עותק קבוע כלשהו של העץ ה-$(2^k+1)$-רגולרי.\n(לדעתי יש דרך אלגנטית יותר לקבל עץ $2^k$-רגולרי ע\"י הפעלה של תהליך דומה על עץ בינארי, והרחבה שלו לעץ ה-$2^k$-רגולרי, אבל צריך לחשוב על זה עוד).\nכל קשת $e$ בעץ הזה מתאימה למסלול מסוים $\\set{x_0,...,x_k}$ בעץ המקורי; נגדיר את $S_k$ על $T_{2^k}$ ע\"י\n$$S_k(e)=\\frac{1}{k}\\sum_{i=1}^kS(x_{i-1},x_i)$$\nכלומר כממוצע על המסלול המתאים.\nאז $S_k$ תהליך שמקבל את הערכים $\\set{0,\\frac{1}{k},\\frac{2}{k},...,1}$ בהסתברויות $p_i$  ($0\\le i\\le k$), והתוחלת של כל קשת היא $\\mu=p$. בפרט, עבור אינסוף ערכי $k$, התוחלת $p$ לא נמצאת בקבוצת הערכים האפשריים, לכן $S_k$ מקיימים את ההנחות באופן שכיח.\nמהטענה שהוכחנו, תנאי מספיק לקיום רכיב אינסופי בתהליך זה הוא $\\EE(S_k(e)1_{S(e)\\gt \\mu})\\ge \\frac{2}{d_k}=\\frac{1}{2^{k-1}}$.\n\nלכל $k$, נסמן ב-$\\ell_k$ את הערך הטבעי המינימלי כך ש-$\\frac{\\ell_k}{k}>p$. אז באופן שכיח,\n$$\\begin{aligned}\np&=\\EE(S_k(e))=\\EE(S_k(e))=\\EE(S_k(e)1_{S_k(e)\\gt p})+\\EE(S_k(e)1_{S_k(e)\\lt p}) \\\\\n&\\EE(S_k(e)1_{S_k(e)\\lt p})\\overset{(*)}{=}\\sum_{i=1}^{\\ell_k-1}\\frac{i}{k}p_i\\lt\\frac{\\ell_k-1}{k}(p_1+...+p_{\\ell_k-1})\\lt\\frac{\\ell_k-1}{k}\n\\end{aligned}$$\nולכן\n$$\\begin{aligned}\n\\EE(S_k(e)1_{S_k(e)\\gt p})&=\\EE(S_k(e))-\\EE(S_k(e)1_{S(e)\\lt p}) \\\\\n&\\gt p-\\frac{\\ell_k-1}{k}=\\frac{1}{k}-(\\frac{\\ell_k}{k}-p) \\\\\n\\end{aligned}$$\nו-$\\frac{\\ell_k}{k}\\underset{k\\to \\infty}{\\longrightarrow}p$, לכן החל ממקום מסוים $\\frac{1}{k}-(\\frac{\\ell_k}{k}-p)\\gt \\frac{1}{2^{k-1}}$.\nכלומר, החל ממקום מסוים יש ב-$T_{d_k}$ רכיב אינסופי של קשתות שגדולות מהממוצע $p$, ואם נחזור ל-$T_3$ נקבל שלרכיב המקביל יש צפיפות גדולה מ-$p$ (לא בטוח עדיין איך להגדיר את מושג הצפיפות בתת-גרף אינסופי, אבל בכל מקרה אפשר לקבל את הטענה עבור מסלול).\n\n"
}