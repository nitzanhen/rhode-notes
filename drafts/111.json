{
  "id": "111",
  "name": "",
  "body": "יהי $(T,o)$ עץ מקרי סטציונרי (כלומר ההתפלגות $\\mu$ היא מידת הסתברות אונימודולרית על מרחב העצים המושרשים $\\mathcal{J}$). \nיהי $A$ תהליך חסום על הצמתים או על הקשתות של העץ (המקרי). נניח שההתפלגות של התוויות על כל צומת או קשת זהה; באשר לתלות ביניהם, אנחנו מעוניינים בכמה מחלקות:\n1. המקרה הפשוט ביותר: הצמתים/קשתות בלתי תלויים, כלומר $A$ הוא אוסף של תוויות i.i.d.\n2. תהליכים $m$-תלויים: תוויות במרחק גדול מ-$m$ הן בלתי תלויות; בפרט, תהליכי factor of i.i.d בעלי רדיוס חסום (תהליכים כאלו עם רדיוס אינסופי ניתנים לקירוב ע\"י רדיוס חסום?)  (איך $m$-תלות ו-factor of i.i.d עובדים בעץ שאינו רגולרי? האם הם דורשים התייחסות מיוחדת?)\n3. תהליכים עם זנב טריוויאלי.\n4. המחלקה הכללית ביותר (במקרה הפרטי של עץ רגולרי): תהליכים שהם אינווריאנטיים לאוטומורפיזמים של הגרף.\n\nבכל מקרה, בהינתן צמתים $u,v\\in V$, נסמן ב-$u\\to v$ את המסלול (היחיד) מ-$u$ ל-$v$, וב-$A_{u, v}$ את הסכום של הקשתות או הצמתים לאורכו.\nנגדיר\n$$\\begin{aligned}\ns_{\\text{cloud}}&:=\\limsup_{n\\to\\infty}\\frac{1}{n}\\max_{v\\in S_n(o)}{A_{o, v}} \\\\\ns_{\\text{burst}}&:=\\sup_{\\zeta\\in \\partial T}\\limsup_{n\\to\\infty}\\frac{1}{n}A_{o, \\zeta_n} \\\\\ns_{\\text{sust}}&:=\\sup_{\\zeta\\in \\partial T}\\liminf_{n\\to\\infty}\\frac{1}{n}A_{o, \\zeta_n} \\\\\n\\end{aligned}$$\nמתקיים תמיד $s_{\\text{sust}}\\le s_{\\text{burst}}\\le s_{\\text{cloud}}$; ראינו גם טיעון די פשוט שבעץ רגולרי ותהליך אינווריאנטי, $s_{\\text{burst}}=s_{\\text{cloud}}$ כ.ת. \nהשאלה שמעניינת אותנו – מתי שלוש המהירויות מתלכדות?\n\nכמה רדוקציות שאפשר לעשות:\n- בה\"כ, $A$ ארגודית; התהליכים מסוג (1) עד (3) הם כבר כאלה, ועבור (4) זה נובע משימוש סטנדרטי בפירוק הארגודי.\n- נשים לב שלהכפיל תהליך בקבוע אי-שלילי או להזיז בקבוע משפיע על המהירויות באותו אופן. יחיד עם ההנחה על חסימות התהליך $A$, בה\"כ נניח ש-$A$ מקבל ערכים ב-$[0,1]$.\n- בה\"כ, נעסוק רק בתהליך על הקשתות. זו לא הנחה מאוד מגבילה, כי לכל תהליך בצמתים $A$ אפשר להגדיר את תהליך בקשתות $\\tilde{A}$ ע\"י\n$$\\tilde{A}(e)=\\frac{1}{2}\\left(A(e^-)+A(e^+)\\right)$$\nאז $A_{x\\to y}=\\tilde{A}_{x,y}+\\frac{1}{2}(A(x)+A(y))$, ולכן באופן אסימפטוטי הצפיפות של מסלול ב-$A$ וב-$\\tilde{A}$ זהה, לכן גם המהירויות מתלכדות בין השניים. אם $A$ $m$-תלוי אז $\\tilde{A}$ $m+1$-תלוי, ושאר ההנחות (factor of i.i.d, זנב טריוויאלי או אינווריאנטיות) נשמרים במעבר בין $A$ ל-$\\tilde{A}$.\n- בה\"כ, העץ $T$ כ.ת. חולף; אחרת, נתנה במאורע ש-$T$ נשנה. לפי משפט 6.2 ב-Aldous, Lyons (2007) נובע של-$T$ יש רק שתי קרניים כ.ת., ואז מהמשפט הארגודי נובע שהצפיפות לאורך שניהם כ.ת. שווה לתוחלת $p$ של קשת אחת (ובפרט שלוש המהירויות שוות ל-$p$).\n\nהרעיון הוא הוא להשתמש בסדרה של הילוכים מקריים \"חמדניים\", שנוטים ללכת במסלולים יותר ויותר צפופים, ושהמסלול שלהם חוזר על עצמו פחות ופחות (כלומר הם הולכים ומקרבים \"ענף צפוף\").\n\nנקבע $n\\in \\NN, \\eeps\\gt 0,a\\in (0,1)$. נגדיר את הגרף $G_n(T)$ להיות הגרף שצמתיו הם הצמתים של $T$, ושני צמתים $x,y$ מחוברים בו אמ\"מ המרחק ביניהם ב-$T$ הוא $n$. על הגרף (המקרי) יש רשת טבעית שמושרית מהרשת על $T$, שבה הערך של קשת $(x,y)$ הוא הממוצע $\\frac{1}{n}A_{x,y}$. על הרשת המושרית הזו נגדיר קיבולות ע\"י\n$$c_n^{(\\omega)}(x,y):=\\one_{A_{x,y}\\ge na}+\\eeps,\\quad \\nu_n^{(\\omega)}(x):=\\sum_{y\\in S_n(x)}c_n^{(\\omega)}(x,y)$$\nנסמן גם\n$$\\begin{aligned}\n&S_n^{(\\omega)}(x):=\\set{y\\in T\\mid d_T(x,y)=n},\\quad d_n^{(\\omega)}(x):=|S_n^{(\\omega)}(x)| \\\\\n&C_{\\omega}^{(n)}(x):=\\set{y\\in S_n^{(\\omega)}\\mid A_{x,y}\\ge na},\\quad \\mathbf{c}_n^{(\\omega)}(x):=|C_n^{(\\omega)}(x)|\n\\end{aligned}$$\n(בהמשך, בכל הסימונים הרלוונטיים כש-$n,\\omega$ יהיו ברורים מההקשר, נשמיט אותם).\n\nלבסוף, נגדיר את ההילוך המקרי $\\mathbf{x}^{(n)}$ כהילוך המקרי על הרשת שהגדרנו עתה (שמתחיל בשורש $o$). באופן מפורש, הסתברויות המעבר של ההילוך הן\n$$p(x,y)=\\frac{c_n(x,y)}{\\nu(x)}\\one_{y\\in S_{n}(x)}=\\frac{\\one_{y\\in C_n(x)}+\\eeps}{\\mathbf{c}_{n}(x)+\\eeps d_{n}(x)}\\one_{y\\in S_n(x))}$$\nאם כן, ההילוך נותן משקל של $\\eeps$ לכל מסלול באורך $n$, ומוסיף משקל של $1$ לכל מסלול \"צפוף\", במובן שהצפיפות שלו היא לפחות $a$. אינטואיטיבית, כש-$n$ הולך וגדל מספר המסלולים הצפופים אמנם גדל באופן אבסולוטי, אבל קטן מאוד ביחס למספר המסלולים הכולל – דהיינו, $\\mathbf{c}_n(x)$ הולך ונהיה גדול עם $n$ (הן בתוחלת והן כ.ת.), אבל $\\mathbf{c}_n(x)/d_n(x)$ דועך לאפס.\nלכן, הפרמטר $\\eeps$ (שעד כה היה שרירותי לחלוטין) צריך לקטון בהתאם, כדי שההילוך עדיין יתעדף מסלולים צפופים. בפרט, נבחר\n$$\\eeps_n:=\\EE(d_n(x))^{-1}$$\nכך ש-\n$$\\EE(\\nu(x))=\\EE(\\mathbf{c}_n(x))+\\eeps_n\\EE(d_n(x)=\\EE(\\mathbf{c}_n(x))+1$$\nכלומר המשקל מגיע כמעט כולו מהמסלולים הצפופים. נסמן גם ב-$\\tilde\\nu:=\\frac{\\nu}{\\EE(\\nu)}$ את המשקל המנורמל. \nלפי משפט 4.1 ב-Aldous, Lyons (2007), ההילוך האמור הוא סטציונרי ביחס להזזה (במרחב המסלולים האינסופיים) והפיך גלובלית, תחת המידה שמתקבלת ע\"י משקול ב-initial bias שנתון ע\"י $\\nu$. נסמן בהתאם $\\EE_\\nu(X):=\\EE(X\\tilde\\nu)$. לפי משפט 4.6 שם, ההילוך גם ארגודי.\n\nנתבונן בסדרת ההילוכים $\\left(\\mathbf{x}_n\\right)_n$. נרצה להראות שהצפיפות של המסלול שהם קובעים גבוהה, ושהם חוזרים על עצמם מעט.\n\n### צפיפות\nניזכר (מאינפי?) שבהינתן סדרה $(a_k)$ של מספרים ממשיים ופרמור $n$, הסדרה\n$$b_i:=\\frac{1}{n}\\sum_{k=in}^{i(n+1)-1}a_k$$\nשל ממוצעים על \"בלוקים בגודל $n$\" של $(a_k)$, מתכנסת אמ\"מ $(a_k)$ מתכנסת, ולאותו גבול. כעת, עבור $n$ קבוע, תהי $(e_k)_k$ סדרת הקשתות (המקרית) ב-$T$ שמתקבלת מההילוך $\\mathbf{x}=\\mathbf{x}_n$ ע\"י שרשור הקטעים $x_i\\to x_{i+1}$. אז $(\\frac{1}{n}A_{x_i,x_{i+1}})_i$ הם בדיוק הממוצעים על בלוקים בגודל $n$ של $(A_{e_k})$. מהמשפט הארגודי,\n$$\n\\frac{1}{N}\\sum_{i=0}^{N-1}\\frac{1}{n}A_{x_i,x_{i+1}}\\xrightarrow[N\\to\\infty]{\\text{a.s. \\& }L^1}\\EE_\\nu\\left(\\frac{1}{n}A_{x_0,x_1}\\right)=\\frac{1}{n}\\frac{\\EE(A_{x_0,x_1}\\nu)}{\\EE(\\nu)}\n$$\nנסמן ב-$B$ את המאורע שהצעד הראשון של ההילוך הוא צפוף (כלומר $x_1\\in C_n(o)$). אז\n$$\n\\frac{1}{n}\\frac{\\EE(A_{x_0,x_1}\\nu)}{\\EE(\\nu)}\\ge\n\\frac{1}{n}\\frac{\\EE(an\\one_B\\nu)}{\\EE(\\nu)}=\n\\frac{a\\EE(\\EE[\\nu\\one_B\\mid \\nu])}{\\EE(\\nu)}=\n\\frac{a\\EE(c_n)}{\\EE(\\nu)}=a\\left(\\frac{\\EE(\\mathbf{c}_n)}{\\EE(\\mathbf{c}_n)+1}\\right)\n$$\nותחת ההנחה ש-$\\EE(\\mathbf{c}_n)\\to\\infty$ כש-$n\\to\\infty$ (מה לגבי התהליכים הספציפיים שהגדרנו על עץ מקרי?), נובע שהצפיפות האסימפטוטית של ההילוך היא לפחות $a$. (יכול להיות שעבור בחירה אפילו יותר קטנה של $\\eeps_n$, אפשר להחליש את ההנחה ש-$\\EE(\\mathbf{c}_n)\\to \\infty$ לכך ש-$\\liminf\\EE(\\mathbf{c}_n))\\gt 0$).\n\n### מהירות\n**טענה**: יהי $\\mathbf{x}=(x_k)_k$ הילוך מקרי על סביבה מקרית $p_\\omega$ (שעליה אנחנו חושבים כמוגרלת מהתהליך $A$). נניח שההילוך הוא ארגודי, הפיך וחולף ביחס לפונקציית משקל (initial bias) $\\nu$, בה\"כ $\\EE(\\nu)=1$.\nנניח גם שההילוך חולף כ.ת., ושגודל הצעד שלו חסום ע\"י $M\\gt 0$ כ.ת. (כלומר $|x_1|\\le M$ כ.ת.). אז\n$$\\operatorname*{speed}(\\mathbf{x})=\\EE_\\nu\\big(d(x_0,x_1)\\big)-2\\EE_\\nu(|x_{-1}\\wedge \\xi|)$$\nכש-$\\xi=\\xi(\\mathbf{x})\\in \\partial T$ הוא הענף שאליו ההילוך מתכנס (הוא מוגדר היטב כי ההילוך חולף).\n\n_הוכחה._ todo\n\nנסמן ב-$\\mathbf{v}=(v_j)_j$ את ההילוך המתקבל משרשור המסלולים $x_k\\to x_{k+1}$; אז $x_k=v_{i_k}$ כש-$j_0=0$ ו-$j_{k+1}-j_{k}=d(x_k,x_{k+1})$, או באופן שקול\n$$j_k=\\sum_{i=0}^{k-1}d(x_i,x_{i+1})$$\n**טענה:**\n$$\\speed(\\mathbf{v})=\\frac{\\speed(\\mathbf{x})}{\\EE_\\nu\\big(d(x_0,x_1) \\big)}$$\n_הוכחה._ מתקיים\n$$\\frac{|x_{k}|}{k}=\\frac{j_k}{k}\\frac{|v_{j_k}|}{j_k}\\implies \\lim_{j\\to\\infty}\\frac{|v_{j_k}|}{j_k}=\\lim_{k\\to \\infty}\\frac{k}{j_k}\\speed(\\mathbf{x})$$\nומהמהמשפט הארגודי נובע:\n$$\\frac{j_k}{k}=\\frac{1}{k}\\sum_{i=0}^{k-1}d(x_i,x_{i+1})\\xrightarrow[k\\to\\infty]{a.s.}\\EE_\\nu\\big(d(x_0,x_1)\\big)$$\nכעת לכל $m$, נסמן ב-$k(m)$ את האינדקס $k\\in \\NN$ היחיד כך ש-$j_k(m)\\le m\\lt j_{k(m)+1}$.  אז\n$$k(m)\\underset{m\\to\\infty}{\\longrightarrow} \\infty, \\quad \\frac{j_{k(m)}}{m}\\underset{m\\to\\infty}{\\longrightarrow}1$$\nנרשום\n$$\\frac{|v_m|}{m}=\\frac{j_{k(m)}}{m}\\frac{|v_{j_{k(m)}}|}{j_{k(m)}}+\\frac{|v_m|-|v_{j_{k(m)}}|}{m}$$\nהמונה במחובר השני חסום בערך מוחלט ע\"י $M$ והמחובר הראשון מתכנס ל-$1\\cdot \\lim_k\\frac{1}{j_k}|v_{j_k}|$. לכן\n$$\\speed(\\mathbf{v})=\\lim_{m\\to \\infty}\\frac{|v_m|}{m}=\\frac{\\speed(\\mathbf{x})}{\\EE_\\nu\\big(d(x_0,x_1) \\big)}$$\nכמו שרצינו. $\\square$\n\n**מסקנה:**\n$$\\speed(\\mathbf{v})=1-2\\frac{\\EE_\\nu(|x_{-1}\\wedge \\xi|)}{\\EE_\\nu(d(x_0,x_1))}$$\n**טענה:** \n$$\\EE_\\nu(|x_{-1}\\wedge \\xi|)\\le \\sqrt{n\\EE_\\nu(|x_{-1}\\wedge x_1|)}$$\nוכיוצא בכך, עבור ההילוך המקרי הספציפי שלנו,\n$$\\speed(\\mathbf{v})\\ge 1-2\\sqrt{\\frac{\\EE_\\nu(|x_{-1}\\wedge x_1|)}{n}}$$\n_הוכחה._ נשתמש בשיקולי אנרגיה: נקבע קונפיגורציה $\\omega$ ו-$n$, ונסמן ב-$\\lambda=\\lambda_n^{(\\omega)}, \\theta=\\theta_n^{(\\omega)}$ את ההתפלגויות של הצעד הראשון של ההילוך $\\mathbf{x}=\\mathbf{x}_n$ ושל הענף $\\xi=\\xi(\\mathbf{x})$ שאליו ההילוך מתכנס, בהתאמה. נשתמש בסימונים ובטענות הבסיסיות של פרק 16.1 ב-Lyons & Peres; אז את $\\lambda,\\theta$ אפשר לזהות עם (תת-)זרימות ב-$\\ell^2(V)$, ו-\n\n$$\\EE(|x_{-1}\\wedge \\xi|\\mid \\omega)=\\mathcal{E}(\\lambda,\\theta)=\\vinner{\\lambda,\\theta}_{\\ell^2}=\\sum_{x\\in V}\\lambda(x)\\theta(x)$$\n בפרט, נשים לב ש-$\\lambda$ נתמכת על הכדור $B_n(o)$ (כי כל צעד הוא בגודל $n$. לכן בעזרת א\"ש קושי-שוורץ,\n$$\\vinner{\\lambda,\\theta}=\\vinner{\\lambda,\\theta\\one_{B_n(o)}}\\le \\norm{\\lambda}\\norm{\\theta\\one_{B_n(o)}}\\le \\sqrt{n}\\norm{\\lambda}$$\nכשבמעבר האחרון השתמשנו בעובדה ש-$\\theta$ זרימה, לכן \n$$\\norm{\\theta\\one_{B_n(o)}}^2=\\sum_{x\\in B_n(o)}\\theta^2(x)\\le \\sum_{k=1}^n\\sum_{x\\in S_k(o)}\\theta(x)\\le n$$\nאם כן, \n$$\\EE(|x_{-1}\\wedge \\xi|\\mid \\omega)=\\vinner{\\lambda,\\theta}\\le \\sqrt{n}\\sqrt{\\vinner{\\lambda,\\lambda}}=\\sqrt{n\\EE(|x_{-1}\\wedge x_1|\\mid \\omega)}$$\nומא\"ש ינסן,\n$$\\begin{aligned}\n\\EE_\\nu(|x_{-1}\\wedge \\xi|)&=\\EE\\Big(\\tilde\\nu(o)\\EE(|x_{-1}\\wedge \\xi|\\mid \\omega)\\Big)\\le \\sqrt{n}\\EE\\left(\\tilde\\nu(o)\\sqrt{\\EE(|x_{-1}\\wedge x_1|\\mid \\omega)}\\right) \\\\\n&\\le\\sqrt{n\\EE(\\tilde\\nu(o)\\EE(|x_{-1}\\wedge x_1|\\mid \\omega))}=\\sqrt{n\\EE_\\nu(|x_{-1}\\wedge x_1|)}\n\\end{aligned}$$\nכנדרש. המסקנה מתקבלת מהצבת האי-שוויון בנוסחה מהטענה הקודמת. $\\square$\n\n\nאם כן, מספיק להראות ש-$\\EE_\\nu(x_{-1}\\wedge x_1)=o(n)$; נרצה להראות שהוא אף $O(1)$. תחילה, מא\"ש ג'נסן,\n$$\\EE_\\nu(|x_{-1}\\wedge x_1|)^2=\\EE(|x_{-1}\\wedge x_1|\\tilde\\nu(o))^2\\le \\EE(|x_{-1}\\wedge x_1|^2\\tilde\\nu(o)^2)$$\nולכן מספיק להראות שהאחרון הוא $o(n)/O(1)$ בהתאמה. מתקיים\n$$\\begin{aligned}\n\\EE(|x_{-1}\\wedge x_1|^2\\tilde\\nu(o)^2\\mid \\omega)&=\\tilde\\nu(o)^2\\sum_{z_1,z_2\\in S_n(o)}|z_1\\wedge z_2|^2\\PP(x_{-1}=z_1\\mid \\omega)\\PP(x_1=z_2\\mid\\omega) \\\\\n&=\\frac{1}{\\EE(\\nu)^2}\\sum_{z_1,z_2\\in S_n(o)}|z_1\\wedge z_2|^2\\left(\\one_{z_1\\in C_n(o)}+\\eeps_n\\right)\\left(\\one_{z_2\\in C_n(o)}+\\eeps_n\\right) \\\\\n&=\\frac{1}{\\EE(\\nu)^2}\\sum_{z_1,z_2\\in C_n(o)}|z_1\\wedge z_2|^2+O(1)\n\\end{aligned}$$\n(**הצדקה לכך שזה באמת $O(1)$ בעץ מקרי?**)\n\nנפתח את הגורם הראשון. נרשום\n$$\\frac{1}{\\EE(\\nu)^2}\\sum_{z_1,z_2\\in C_n(o)}|z_1\\wedge z_2|^2=\\frac{1}{\\EE(\\nu)^2}\\sum_{k=1}^nk^2\\#\\set{(z_1,z_2)\\in C_n(o)^2\\mid |z_1\\wedge z_2|=k}$$\nנגדיר **$(n,k)$-מזלג** להיות שלשת צמתים $x,z_1,z_2$ כך ש-$d(x,z_i)=n$ ולמסלולים $x\\to z_i$ יש בדיוק $k$ קשתות משותפות; לחציון $y=z_1\\wedge_x z_2$ של שלושת הצמתים נקרא **מרכז** המזלג, ל-$x$ נקרא ה**זנב** שלו ו-$z_1,z_2$ הן ה**שיניים** שלו. \nנאמר שהמזלג הוא **צפוף** אם שני המסלולים $x\\to z_i$ צפופים. \nבהינתן ההגדרה הזו, נוכל להגיד שהגודל $\\EE(|x_{-1}\\wedge x_1|^2\\tilde\\nu(o)^2)$ תלוי רק בתוחלת מספר ה-$(n,k)$-מזלגות ש-$o$ הוא הבסיס שלהם (עבור $k=1,...,n$). מעקרון העברת המסה, גודל זה שווה בתוחלת למספר המזלגות ש-$o$ הוא המרכז שלהם: נגדיר את $F(x,y;\\omega)$ להיות מספר ה-$(n,k)$-מזלגות הצפופים ש-$x$ הוא הזנב שלהם ו-$y$ הוא המרכז שלהם (בפרט כש-$d_T(x,y)\\neq k$, אין העברת מסה ביניהם). אז תוחלת המסה הכוללת ש-$o$ נותן היא\n$$\\EE\\left(\\sum_{x\\in T}F(o,x;\\omega)\\right)=\\EE\\Big(\\#\\set{(z_1,z_2\\in C_n(o)): |z_1\\wedge_o z_2|_o=k}\\Big)$$\nתוחלת המסה הכוללת ש-$o$ מקבל היא תוחלת מספר ה-$(n,k)$-מזלגות הצפופים ש-$o$ הוא המרכז שלהם. כדי לפתח את הביטוי, נגדיר עוד כמה סימונים:\nבהינתן צומת בסיס $x$ ושכן $y$ שלו, נאמר שצומת  $z\\neq x$ הוא **בכיוון $y$** (ביחס ל-$x$) אם $z\\wedge_x y=y$ (לחילופין אם הקשת $(x,y)$ היא הראשונה במסלול $x\\to z$). אחרת, נאמר ש-$z$ **ניצב ל-$x$**, ונרשום $z\\perp_x y$.\nנסמן ב-$\\overrightarrow{C}_r(x,b;y)$ את קבוצת הצמתים $z\\in S_r(x)$, בכיוון $y$, כך שהצפיפות של המסלול $x\\to z$ היא *לפחות* $b$; נסמן ב-$\\overrightarrow{\\delta}_r(x,b;y)$ את אלו שעבורם הצפיפות היא *בדיוק* $b$. בנוסף, נסמן ב-$C_r^\\perp(x,b;y)$ את קבוצת הצמתים $z\\in S_r(x)$ שניצבים ל-$y$ כך שהצפיפות של המסלולים $x\\to z$ היא לפחות $b$ (כלומר, זו הקבוצה המשלימה של $\\overrightarrow{C}_r(x,b;y)$ ביחס ל-$C_r(x,b)$).\nעבור כל הסימונים האלו, נשתמש באות דגושה (קטנה) כדי לציין את גודל הקבוצה (בדומה ל-$C_n(o)$ ו-$\\mathbf{c}_n(o)$).\n\nכעת, נתבונן על צומת קבוע $x\\in S_k^{(\\omega)}(o)$. נניח שהצפיפות של המסלול $o\\to x$ היא $b\\in [0,1]$, ונסמן ב-$\\hat{x}$ את הכיוון של $x$ ביחס ל-$o$ (כלומר, $\\hat{x}$ הוא השכן של $o$ כך ש-$x$ הוא בכיוון $\\hat{x}$). עבור כל צומת $z\\perp_o x$ במרחק $m:=n-k$ מ-$o$, הצפיפות של המסלול $x\\to z$ היא לפחות $a$ אמ\"מ הצפיפות של המסלול $o\\to z$ היא לפחות $\\sigma(b):=\\frac{na-kb}{n-k}$. כלומר\n$$F(x,o;\\omega)=\\sum_{\\hat{z}_1,\\hat{z}_2}\\overrightarrow{\\mathbf{c}}_m(o,\\sigma(b);\\hat z_1)\\overrightarrow{\\mathbf{c}}_m(o,\\sigma(b);\\hat z_2)$$\nכשהסכום עובר על כל זוגות הכיוונים השונים ביחס ל-$o$ ששונים שניהם מ-$\\hat{x}$. נשים לב שכל $x'\\in S_k(o)$ נוסף שנמצא בכיוון $\\hat{x}$ והצפיפות של המסלול המתאים לו היא $b$ – דהיינו, כל $x'\\in \\overrightarrow{\\delta}_k(o,b;\\hat{x})$ – שולח את אותה כמות מסה ל-$o$ כמו $x$. לכן המסה הכוללת ש-$o$ מקבל היא\n$$\\EE\\left(\\sum_{x\\in T}F(x,o;\\omega)\\right)=\\EE\\left(\\sum_{\\hat{x},\\hat{z}_1,\\hat z_2}\\sum_{b=0}^1\\overrightarrow{\\mathbf{\\delta}}(o,b;\\hat x)\\overrightarrow{\\mathbf{c}}_m(o,\\sigma(b);\\hat z_1)\\overrightarrow{\\mathbf{c}}_m(o,\\sigma(b);\\hat z_2)\\right)$$\nכשבדומה למקודם, הסכום עובר על שלשות של כיוונים שונים ביחס ל-$o$. \n\nגם לתוחלת של $\\mathbf{c}_n(o)$ (וכיוצא בכך של $\\nu_n$) אפשר למצוא ביטוי דומה, ואף פשוט יותר: עבור $x,y$ במרחק $k$, נגדיר את $F(x,y;\\omega)$ להיות מספר המסלולים הצפופים $x\\to z$ שעוברים דרך $y$. אז המסה הכוללת ש-$o$ נותן היא בדיוק $\\mathbf{c}_n(o)$, והמסה שהוא מקבל (בקונפיגורציה נתונה $\\omega$), משיקול דומה לעיל, היא\n$$\\sum_{x\\in T}F(x,o;\\omega)\n=\\sum_{b=0}^1\\sum_{\\hat x}\\overrightarrow{\\mathbf{\\delta}}_k(o,b;\\hat x)\\sum_{\\hat z\\neq \\hat x}\\overrightarrow{\\mathbf{c}}_m(o,\\sigma(b);\\hat z)\n=\\sum_{b=0}^1\\sum_{\\hat x}\\overrightarrow{\\mathbf{\\delta}}_k(o,b;\\hat x)\\mathbf{c}_m^\\perp(o,\\sigma(b);\\hat x)$$\n(אולי צריך להניח שב-$T$ כ.ת. אין עלים? זה מפריע במשהו?)\n\nבמקרה ה-i.i.d, אפשר כעת להביע את התוחלת של שני הביטויים כמכפלה של תוחלות (אולי צריך להתנות בדרגה של השורש)?"
}