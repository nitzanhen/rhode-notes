{
  "id": "1",
  "name": "",
  "body": "נסמן ב-$T$ את העץ ה-$3$-רגולרי. תהי $S$ פרקולציה אינווריאנטית על $T$ עם פרמטר $p$.\nלכל תת-גרף $K\\subseteq T$, נרשום\n$$\\alpha_K:=\\frac{1}{|K|}\\sum_{x\\in K}{\\deg_K(x)}=\\frac{2|E(K)|}{|K|}$$\nוכן $\\alpha(T):=\\sup\\limits_{K\\subseteq T}{\\alpha_K}$, כשהסופרמום עובר על כל התת-גרפיים הסופיים. עבור $T$ (ובאופן כללי עבור עצים), $\\alpha(T)=2$.\nבמשפט מהמאמר שצירפתי במייל (משפט 2.4 שם), הוכח שאם תוחלת הדרגה של צומת ב-$T$ היא לפחות $\\alpha(T)$, אז בהסתברות חיובית יש רכיב אינסופי. במקרה שלנו תוחלת הדרגה היא $3p$, ולכן הערך הקריטי הוא $2/3$.\n\nכעת, יהיו $S_1,S_2$ עותקים בלתי תלויים של הפרקולציה $S$. נתבונן ב-$\\tilde{S}:=S_1\\vee S_2$, כלומר בפרקולציה על $T$ שבה קשת $e$ נצבעת אם היא צבועה ב-$S_1$ או ב-$S_2$. נתייחס בהמשך לפרקולציה הן כתהליך שמקבל את הערכים $\\set{0,1}$ והן כתת-גרף של $T$ (של כל הקשתות שמקבלות את הערך $1$). תחת הפרשנות הראשונה, לכל קשת $e\\in E(T)$ מתקיים \n$$\\tilde{S}(e)=\\max\\set{S_1(e),S_2(e)}$$\n$\\tilde{S}$ פרקולציה אינווריאנטית; בשל האי-תלות של $S_1,S_2$, הפרמטר שלה הוא $1-(1-p)^2$, ואם הערך הזה גדול מ-$2/3$, כאמור יש בפרקולציה רכיב אינסופי בהסתברות חיובית.\nננסה להשתמש במבנה המלא, כלומר בעובדה ש-$\\tilde{S}$ היא מקסימום של שתי פרקולציות בלתי תלויות, כדי לקבל חסם טוב יותר:\nהרעיון מתחקה אחרי רעיון ההוכחה של הטענה המקורית (משפט 2.4 במאמר) – שמשתמשת ב-mass-transport principle ומגדירה העברת מסה שמפזרת את המסה באופן אחיד בתוך רכיבים סופיים.\n\nיהי $o$ צומת ב-$T$. נסמן ב-$K$ את הרכיב של $o$ ב-$\\tilde{S}$, ויהיו $K_1,K_2$ החיתוכים של $K$ עם $S_1,S_2$ בהתאמה. נשים לב ש-$K_1,K_2$ אינם הרכיבים של $o$ ב-$S_1,S_2$ באופן כללי, אלא גדולים יותר. לשם הנוחות, נסמן $D_i(x)=\\deg_{S_i}(x)$, $D_{1+2}(x)=D_1(x)+D_2(x)$ (זו לא בהכרח הדרגה של $x$ ב-$K$, היא עשויה להיות גדולה יותר).\nנגדיר העברת מסה $F$ באופן הבא: כל צומת $o$ מתחיל עם מסה של $D_{1+2}(x)$. אם $K$ אינסופי, $o$ לא מעביר מסה לאף צומת אחר. אחרת, $o$ מפזר את המסה שלו באופן אחיד על פני כל הצמתים ב-$K$.  \nבכל מקרה, $o$ מעביר את כל המסה שלו (ייתכן שלעצמו), לכן \n$$\\sum_{x\\in K}f(o, x)=\\EE(D_{1+2}(o))$$\nכש-$f(x,y):=\\EE(F(x,y,\\omega))$ התוחלת של העברת המסה. כמות המסה ש-$o$ מקבל היא\n$$\\sum_{x\\in K}f(y, o)=\\EE\\left(D_{1+2}(o)1_{|K|=\\infty}+\n\\frac{1}{|K|}\\left(\\sum_{x\\in K}{D_{1+2}(x)}\\right)1_{|K|\\lt \\infty}\\right)$$\nנפתח את המחובר השני: מתקיים\n$$\\begin{aligned}\n\\sum_{x\\in K}{D_{1+2}(x)} & =2(|E(K_1)|+|E(K_2)|)=2(|E(K_1\\cup K_2)|+|E(K_1\\cap K_2)|) \\\\\n&=2(|E(K)|+|E(K_1\\cap K_2)|)\n\\end{aligned}$$\nולכן\n$$\\begin{aligned}\n\\frac{1}{|K|}\\sum_{x\\in K}{D_{1+2}(x)}&=\\frac{2|E(K)|}{|K|}+\\frac{2|E(K_1\\cap K_2)|}{|K|}=\\alpha_K+\\frac{2|E(K)|}{|K|}\\frac{E(K_1\\cap K_2)}{|E(K)|} \\\\\n&=\\left(1+\\frac{|E(K_1\\cap K_2|)}{|E(K)|}\\right)\\alpha_K\n\\end{aligned}$$\nנסמן $N_K:=|E(K)|$. כל $e\\in E(K)$ מקיימת $S_1(e)=1$ או $S_2(e)=1$. בשל האי-תלות, מתקיים\n$$\\begin{aligned}\nq:=\\PP(e\\in &E(K_1\\cap K_2)\\mid e\\in E(K))=\\PP(S_1(e)=1,S_2(e)=1\\mid S_1(e)=1\\lor S_2(e)=1) \\\\\n&=\\frac{\\PP(S_1(e)=1)\\PP(S_2(e)=1)}{\\PP(S_1(e)=1\\lor S_2(e)=1)}=\\frac{p^2}{1-(1-p)^2}=\\frac{p}{2-p}\n\\end{aligned}$$\nלכן, בהינתן $N_K=n$, $Z_K:=|E(K_1\\cap K_2)|$ הוא משתנה בינומי עם הפרמטרים $q, n$. אז\n$$\\EE\\left(\\frac{|E(K_1\\cap K_2)|}{|E(K)|}\\right)=\\EE\\left(\\frac{Z_K}{N_K}\\right)=\\EE\\left(\\EE\\left(\\frac{Z_K}{N_K}\\ \\middle|\\ N_K \\right)\\right)=q$$\nכשבשוויון האחרון השתמשנו בכך ש-\n$$\\EE\\left(\\frac{Z_K}{N_K}\\ \\middle|\\ N_K =n \\right)=\\EE\\left(\\frac{Z_K}{n}\\ \\middle|\\ N_K =n \\right)=\\frac{1}{n}\\EE(Z_K\\mid N_k=n)=\\frac{1}{n}qn=q$$\n(החישובים כאן נכונים?)\n\nנציב ב-mass transport principle ונקבל\n$$\n\\begin{aligned}\n\\EE(D_{1+2}(o))&=\\EE\\left(D_{1+2}(o)1_{|K|=\\infty}+\n\\frac{1}{|K|}\\left(\\sum_{x\\in K}{D_{1+2}(x)}\\right)1_{|K|\\lt \\infty}\\right) \\\\\n&=\\EE\\left(D_{1+2}(o)1_{|K|=\\infty}+\n\\left(1+\\frac{|E(K_1\\cap K_2)|}{|E(K)|}\\right)\\alpha_K1_{|K|\\lt \\infty}\\right)  \\\\\n&\\lt \\EE(2d1_{|K|=\\infty})+\\EE((1+q)\\alpha(T)1_{|K|\\lt \\infty})=2dp_\\infty+(1+q)\\alpha(T)(1-p_\\infty) \\\\\n&=(2d-(1+q)\\alpha(T))p_\\infty+(1+q)\\alpha(T)\n\\end{aligned}\n$$\nכש-$p_\\infty$ הוא ההסתברות שהרכיב של $o$ אינסופי. יחד עם השוויונות ש-$\\EE(D_{1+2}(o))=2dp$ ו-$(1+q)\\alpha(T)=2(1+\\frac{p}{2-p})=2+\\frac{4}{2-p}$  נקבל\n$$p_\\infty\\gt\\frac{\\EE(D_{1+2}(o))-(1+q)\\alpha(T)}{2d-(1+q)\\alpha(T)}$$\nובפרט תנאי מספיק לכך ש-$p_\\infty>0$ הוא $\\EE(D_{1+2}(o))>(1+q)\\alpha(T)$, או $2dp>2(1+\\frac{p}{2-p})$, וע\"י פישוט נקבל את האי שוויון $p^2-2p+\\frac{2}{d}<0$, ששקול למעשה לאי שוויון $1-(1-p)^2>\\frac{2}{d}$.\nכלומר, אלא אם יש טעות בדרך, המבנה הנוסף לא הצליח להביא שיפור (לפחות לא באותה גישה להוכחה).\n"
}