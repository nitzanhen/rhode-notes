{
  "id": "48",
  "name": "גאודיף מטלה 1",
  "body": "## שאלה 1\n$(\\RR, \\mathbf{x}_1), (\\RR, \\mathbf{x}_2)$ קובעים שני מבנים חלקים על $\\RR$, כש-$\\mathbf{x}_1$ הזהות ו-$\\mathbf{x}_2(x)=x^3$.\n\n### סעיף א'\n**מ.ש.ל.** העתקת הזהות $i:(\\RR, \\mathbf{x}_1) \\to (\\RR, \\mathbf{x}_2)$ אינה דיפאומורפיזם.\n_הוכחה._ נראה שהיא בכלל לא חלקה. תחילה, מתקיים\n$$(\\mathbf{x}_2^{-1}\\circ i\\circ \\mathbf{x}_1)(x)=\\sqrt[3]{x}$$\nוהעתקה זו לא גזירה ב-$x=0$, לכן לא חלקה. כעת, תהיינה $(U,\\pphi)$ מפה של $(\\RR, \\mathbf{x}_1)$ ו-$(V, \\psi)$ מפה של $(\\RR, \\mathbf{x}_2)$, שתיהן בסביבת $0$, כך ש-$i(\\pphi(U))=\\pphi(U)\\subseteq \\psi(V)$. נניח בשלילה שההרכבה\n$$\\psi^{-1}\\circ i\\circ \\pphi =\\psi^{-1}\\circ \\pphi: U\\to V$$\n היא חלקה. $\\mathbf{x}_1,\\mathbf{x}_2$ חלקות בכל $\\RR$, ומהגדרת המבנה החלק $\\pphi,\\mathbf{x}_1$ ו-$\\psi,\\mathbf{x}_2$ קומפטביליות, לכן\n$$\\pphi^{-1}\\circ \\mathbf{x}_1: \\RR\\to U, \\mathbf{x}_2^{-1}\\circ \\psi: V\\to \\RR$$\nחלקות. לבסוף, הרכבה של העתקות חלקות היא חלקה, לכן ההרכבה\n$$(\\mathbf{x}_2^{-1}\\circ \\psi)\\circ(\\psi^{-1}\\circ i\\circ \\pphi)\\circ (\\pphi^{-1}\\circ \\mathbf{x}_1)=\\mathbf{x}_2^{-1}\\circ i\\circ \\mathbf{x}_1$$\nחלקה ב-$x=0$, סתירה. לכן לא קיימות מפות כאלו, כלומר $i$ אינה חלקה. $\\square$\n\n### סעיף ב'\n**מ.ש.ל.** $f: (\\RR, \\mathbf{x}_1)\\to (\\RR, \\mathbf{x}_2)$ הנתונה ע\"י $f(x)=x^3$ היא דיפאומורפיזם.\n_הוכחה._ נשתמש במפות הגלובליות $(\\RR, \\mathbf{x}_1), (\\RR, \\mathbf{x}_2)$: $f(\\mathbf{x}_1(\\RR))=\\RR=\\mathbf{x}_2(\\RR)$, ו-\n$$(\\mathbf{x}_2^{-1}\\circ f\\circ \\mathbf{x_1})(x)=\\sqrt[3]{x^3}=x$$\nזו העתקת הזהות, שהיא כמובן חלקה. בנוסף, $f$ הפיכה על $\\RR$, ו-$f^{-1}(x)=\\sqrt[3]{x}$. שוב תוך שימוש במפות הגלובליות,\n$$(\\mathbf{x}_1^{-1}\\circ f^{-1}\\circ \\mathbf{x_2})(x)=\\sqrt[3]{x^3}=x$$\nגם היא חלקה. לכן $f$ דיפאומורפיזם כנדרש. $\\square$\n\n\\newpage\n\n## שאלה 2\nמחפשים מבנה חלק $\\mathcal{S}$ על $\\RR$, דיפאומורפי למבנה החלק הסטנדרטי, שבו $f(x)=x^3$ הוא דיפאומורפיזם.\n\n### סעיף א'\n**מ.ש.ל.** מספיק למצוא הומאומורפיזם $\\pphi: \\RR\\to \\RR$ כך ש-$\\pphi\\circ f\\circ \\pphi^{-1}$ הוא הומאומורפיזם ביחס למבנה החלק הסטנדרטי על $\\RR$.\n_הוכחה._ בהינתן הומאומורפיזם כזה, נתבונן במפה הגלובלית $(\\RR, \\pphi)$. היא מהווה אטלס חלק בעצמה כי היא מכסה את כל הישר, ולכן קובעת מבנה חלק $\\mathcal{S}$ על $\\RR$. מההנחה $\\pphi\\circ f\\circ \\pphi^{-1}$ היא דיפאומורפיזם, בפרט חלקה, ולכן $f: (\\RR, \\mathcal{S})\\to (\\RR, \\mathcal{S})$ חלקה כהעתקה בין יריעות חלקות. גם ההפכית $(\\pphi\\circ f\\circ \\pphi^{-1})^{-1}=\\pphi\\circ f^{-1}\\circ \\pphi^{-1}$ חלקה (כי $\\pphi\\circ f\\circ \\pphi^{-1}$ דיפאומורפיזם), ולכן גם $f^{-1}$ חלקה, כלומר $f$ דיפאומורפיזם. $\\square$\n\n### סעיף ב'\n$g,h: (0,1)\\to (0,1)$ הומאומורפיזמים כך ש-$g(x),h(x)\\gt x$ לכל $x\\in (0,1)$. \n**מ.ש.ל.** קיים הומאומורפיזם $\\psi: (0,1)\\to (0,1)$ כך ש-$\\psi\\circ g=h\\circ \\psi$.\n_הוכחה._ תחילה, נקבע $x_0\\in (0,1)$ (נניח $x_0=\\frac{1}{2}$). אז לכל $n\\in\\ZZ$, $g^{n+1}(x_0)\\gt g^n(x_0)$ (נדגיש שב-$g^n=g\\circ g\\circ...\\circ g$ הכוונה להרכבה, לא לכפל נקודתי). מכך נובע בפרט שהסדרה $\\left(g^n(x_0)\\right)_n$ מונוטונית עולה, ולכן יש לה גבול $\\ell_+$. מתקיים $g(x)\\lt 1$ לכל $x\\in (0,1)$, לכן $\\ell_+\\le 1$; מצד שני לא ייתכן ש-$\\ell_+\\lt 1$, שכן אחרת מרציפות\n$$g(\\ell_+)=g\\left(\\lim_{n\\to\\infty}g^n(x_0)\\right)=\\lim_{n\\to\\infty}g^{n+1}(x_0)=\\ell_+$$\nבסתירה לכך ש-$g(x)\\gt x$ לכל $x\\in (0,1)$. אם כן, $g^n(x_0)\\underset{n\\to\\infty}{\\longrightarrow}1$. באופן דומה, $\\left(g^{-n}(x_0)\\right)_n$ מונוטונית יורדת והגבול שלה הוא $0$. ביחד, נסיק ש-$\\ZZ$ הקטעים\n$$I_n(g):=\\left[g^n(x_0),g^{n+1}(x_0)\\right)$$\nמהווים חלוקה של הקטע $(0,1)$, כלומר כל $x\\in (0,1)$ שייך בדיוק לאחד מהקטעים האלו; נסמן ב-$n(x)$ את האינדקס שעבורו $x\\in I_n$ (כלומר $n(X)=n$ אמ\"מ $x\\in I_n$). על ההעתקה $g$ אפשר לחשוב כאל מעין \"הזזה\" מ-$I_n(g)$ על $I_{n+1}(g)$. בפרט, $n(g^m(x))=n(x)+m$\nאותם שיקולים תקפים גם עבור $h$: הסדרה הדו-כיוונית $(h^n(x_0))_{n\\in\\ZZ}$ מונוטונית עולה, שואפת ב-$\\infty$ ל-$1$ וב-$-\\infty$ ל-$0$, והקטעים $(I_n(h))_{n\\in\\ZZ}$ מהווים חלוקה של $(0,1)$.\nרעיון ההוכחה הוא לתת לכל $n\\in\\ZZ$ הומאומורפיזם $\\psi_n: I_n(g)\\to I_n(h)$, ולהדביק אותם יחד כדי לקבל הומאומורפיזם $\\psi$ של הקטע $(0,1)$ על עצמו. התנאי $\\psi\\circ g=h\\circ \\psi$ נותן לנו אילוץ על הקשר בין ה-$\\psi_n$-ים, כך שיתאימו להזזות שנקבעות ע\"י $g,h$. ובאופן קונקרטי:\nניקח את $\\psi_0: I_0(g)\\to I_0(h)$ להיות הומאומורפיזם עולה ממש כלשהו, למשל אינטרפולציה לינארית. נרחיב אותו ל-$(0,1)$ ע\"י\n$$\\psi(x):=h^{n(x)}\\circ\\psi_0\\circ g^{-n(x)}(x)$$\nמהאמור לעיל $n(g^{-n(x)}(x))=n(x)-n(x)=0$, ולכן $g^{-n(x)}(x)\\in I_0$, כלומר $\\psi$ מוגדרת היטב. בנוסף לכל $n$\n$$\\psi_n:=\\psi\\big|_{I_n(g)}=h^n\\circ\\psi_0\\circ g^{-n}: I_n(g)\\to I_n(h)$$\nהומאומורפיזם עולה, כהרכבת הומאומורפיזמים. בפרט $\\psi\\big|_{I_0(g)}=\\psi_0$, כלומר זו אכן הרחבה.\nנראה שגם $\\psi$ הומאומורפיזם עולה:\nתהיינה $y\\gt x$, ונסמן $n:=n(y),m:=n(x)$, אז $n\\ge m$. $h,g$ ו-$\\psi_0$ עולות ממש, לכן גם $\\psi_n$ עולה ממש לכל $n$, ולכן אם $n=m$ אז $\\psi(y)=\\psi_n(y)\\gt \\psi_n(x)=\\psi(x)$. אחרת $n\\ge m+1$, ואז \n$$\\psi(x)=\\psi_m(x)\\overset{(*)}{\\lt} h^{m+1}(x_0)\\le h^n(x_0)\\overset{(*)}{\\le} \\psi_n(y)=\\psi(y)$$\nכשהאי-שוויון האמצעי נובע מכך ש-$h$ עולה ו-$(*)$ מכך שתמונת $\\psi_n$ היא $I_n(h)=[h^n(x_0),h^{n+1}(x_0))$. אם כן, $\\psi$ עולה ממש. בפרט היא חח\"ע. בנוסף\n$$\\begin{aligned}\n\\psi(g^{n}(x_0))&=h^n(x_0)\\underset{n\\to\\infty}{\\longrightarrow} 1 \\\\\n\\psi(g^{{-n}}(x_0))&=h^{-n}(x_0)\\underset{n\\to\\infty}{\\longrightarrow} 0\n\\end{aligned}$$\nולכן $\\psi$ היא על.\nכדי להראות רציפות, ניקח $x\\in (0,1)$, ונסמן $n:=n(x)$. אם $x\\neq g^n(x_0)$, אז כל סדרה $x_k\\to x$ נמצאת החל ממקום מסוים ב-$I_{n}(g)$, ואז $\\psi(x_k)=\\psi_n(x_k)\\longrightarrow \\psi_n(x)=\\psi(x)$ כי $\\psi_n$ רציפה ב-$I_n(g)$. עבור $x=g^n(x_0)$, רציפות מימין מתקבלת מאותו שיקול כמו המקרה $x\\neq g^n(x_0)$, ורציפות משמאל נובעת מכך ש-\n$$\\psi_{n-1}(t)\\underset{t\\to g^n(x_0)}{\\longrightarrow} h^n(x_0)$$\n כי $\\psi_{n-1}:I_{n-1}(g)\\to I_{n-1}(h)$ הומאומורפיזם עולה.\n מאותו טיעון, כשהתפקידים של $g,h$ מוחלפים, נסיק שגם ההעתקה ההפכית\n$$\\psi^{-1}(x)=g^{n(x)}\\circ \\psi_0^{-1}\\circ h^{-n(x)}(x)$$\nרציפה, ולכן $\\psi$ הומאומורפיזם. לבסוף, לכל $x\\in (0,1)$\n$$\\begin{aligned}\n(h\\circ \\psi\\circ g^{-1})(x)&=h\\left(h^{n(g^{-1}(x))}\\circ \\psi_0\\circ g^{-n(g^{-1}(x))}(g^{-1}(x)\\right) \\\\\n&=h^{1+n(x)-1}\\circ \\psi_0\\circ g^{-(n(x)-1)-1}(x) \\\\\n&=h^{n(x)}\\circ\\psi_0\\circ g^{-n(x)}(x)=\\psi(x)\n\\end{aligned}$$\nלכן $\\psi\\circ g=h\\circ \\psi$, כנדרש. $\\square$\n\n### סעיף ג'\n**מ.ש.ל.** דיפאומורפיזם ביחס למבנה החלק הסטנדרטי על $\\RR$, שמקיים את דרישות $(1)$-$(5)$.\n_הוכחה._ ניקח \n$$k(x)=\\frac{\\sinh(x)}{\\sinh(1)}$$\nהעתקה זו מקיימת את כל הדרישות $(1)$-$(5)$, והיא חלקה ועם הופכית חלקה ב-$\\RR$, כלומר זהו דיפאומורפיזם ביחס למבנה הסטנדרטי על $\\RR$.\n\n### סעיף ד'\n**מ.ש.ל.** לבנות את ההומאומורפיזם $\\pphi$ הנדרש.\n_הוכחה._ תחילה, נשים לב שמטענת סעיף ב' אפשר לקבל כמה טענות דומות: למשל, נניח ש-$g(x),h(x)$ הומאומורפיזמים מ-$(0,1)$ על עצמו כך ש-$g(x),h(x)\\lt x$ לכל $x$. נגדיר $\\gamma(x)=1-x$, אז $\\gamma^2=1$ (כלומר זו אינוולוציה) והיא מונוטונית יורדת, כלומר הופכת את הסדר ב-$(0,1)$; בפרט, אם נסמן $g':=\\gamma\\circ g\\circ \\gamma$, אז גם $g'$ הומאומורפיזם של $(0,1)$ על עצמו, ובגלל ש-$g$ עולה ממש,\n$$g'(x)=(\\gamma\\circ g\\circ \\gamma)(x) > (\\gamma\\circ \\gamma)(x)=x$$\nובאופן דומה $h':=\\gamma\\circ h\\circ \\gamma$ הומאומורפיזם על $(0,1)$ כך ש-$h(x)\\gt x$ לכל $x$. מטענת סעיף ב' יש הומאומורפיזם '$\\pphi$ שמצמיד ביניהם, כלומר $h'=\\pphi'\\circ g'\\circ (\\pphi')^{-1}$, ועבור $\\pphi:=\\gamma\\circ \\pphi'$ מתקיים עתה\n$$\\pphi\\circ g\\circ \\pphi^{-1}=\\gamma\\circ \\pphi'\\circ g\\circ (\\pphi')^{-1}\\circ \\gamma=\\gamma\\circ h'\\circ \\gamma = h$$\nכלומר גם $g,h$ מוצמדים ע\"י הומאומורפיזם של הקטע.\nאותו טיעון עם הפונקציות $\\gamma(x)=-x$ ו-$\\gamma(x)=\\frac{1}{x}$ יאפשרו לנו להסיק תוצאות דומות עבור הקטעים $(1, \\infty)$, $(-1, 0)$ ועבור $(-\\infty, -1)$.\nכעת, הצמצומים של $k(x),f(x)$ לקטע $(0,1)$ מהווים הומאומורפיזמים בקטע, ו-$f(x),k(x)\\lt x$ שם. לפי הוריאציה שהוכחנו עתה, יש הומאומורפיזם עולה $\\pphi_{(0,1)}: (0,1)\\to (0,1)$ שמצמיד ביניהם. \nבאופן דומה, הצמצומים של $k,f$ לקרן $(1,\\infty)$ הם הומאומורפיזמים, ושם $f(x),k(x)\\gt x$, ושוב מהאמור יש הומאומורפיזם עולה $\\pphi_{(1,\\infty)}: (1,\\infty)\\to (1,\\infty)$ שמצמיד ביניהם, ובאופן דומה נגדיר את $\\pphi_{(-\\infty, -1)}, \\pphi_{(-1, 0)}$. לבסוף נגדיר את $\\pphi: \\RR\\to \\RR$ כאיסוף של ההומאומורפיזמים האלו, יחד עם הגדרה $\\pphi(0):=0,\\pphi(\\pm 1)=\\pm 1$.\nמההנחות מתקבל ש-$\\pphi$ גם היא הומאומורפיזם עולה ממש, ולכל $x\\in \\RR$\n$$k(x)=\\pphi\\circ f\\circ \\pphi^{-1}(x)$$\nכלומר $\\pphi\\circ f\\circ \\pphi^{-1}$ דיפאומורפיזם של $\\RR$ עם המבנה החלק הסטנדרטי, כנדרש. $\\square$\n\n\\newpage\n\n## שאלה 3\n$M$ קבוצה, $\\set{U_\\alpha}_\\alpha$ אוסף של תת-קבוצות של $M$ ו-$\\pphi_\\alpha: U_\\alpha \\to \\RR^n$, מקיימות יחד את התכונות (א) עד (ה).\n**מ.ש.ל.** יש טופולוגיה יחידה על $M$ שעבורה מתקבלת יריעה טופולוגית, כך ש-$\\set{(U_\\alpha,\\pphi_\\alpha)}$ אטלס חלק שלה. \n_הוכחה._ נסמן $W_\\alpha:=\\pphi_\\alpha(U_\\alpha)$. נגדיר על $M$ את הטופולוגיה החלשה הנקבעת ע\"י ההעתקות $\\set{\\pphi_a}$, כלומר זו שנוצרת על ידי התת-בסיס\n$$\\CB:=\\bigcup_{\\alpha}\\set{\\pphi_\\alpha^{-1}(V)\\mid V\\subseteq W_\\alpha\\ \\text{open}}$$\nנראה שזהו למעשה בסיס לטופולוגיה: עלינו להראות שהוא סגור לחיתוכים סופיים. נוכיח באינדוקציה על מספר הקבוצות הנחתכות $k$: עבור $k=1$ הטענה טריוויאלית. נניח שהיא מתקיימת עבור $k-1$ כלשהו, ותהי \n$$U:=\\pphi_{\\alpha_1}^{-1}(V_{\\alpha_1})\\cap...\\cap \\pphi_{\\alpha_{k}}^{-1}(V_{\\alpha_{k+1}})$$\nלא ריקה, כש-$V_i\\subseteq W_{\\alpha_i}$ פתוחות. נרשום $\\alpha:=\\alpha_{k+1}$ ו-$U'=\\pphi_{\\alpha_1}^{-1}(V_1)\\cap...\\cap \\pphi_{\\alpha_k}^{-1}(V_k)$, ומהנחת האינדוקציה $U\\in \\CB$, כלומר יש $\\beta$ כך ש-$U'=\\pphi_\\beta^{-1}(V_\\beta)$. אז\n$$U=\\pphi_{\\alpha}^{-1}(V_\\alpha)\\cap \\pphi_\\beta^{-1}(V_\\beta)$$\nנוכיח ש-\n$$\\pphi_\\alpha(U)=V_\\alpha\\cap \\pphi_\\alpha(U_\\alpha\\cap \\pphi_\\beta^{-1}(V_\\beta))\\subseteq W_\\alpha$$\nפתוחה, ונסיק ש-$U\\in \\CB$. \nנסמן $X:=\\pphi_\\alpha(U_\\alpha\\cap \\pphi_\\beta^{-1}(V_\\beta))\\subseteq W_\\alpha$. נשים לב ש-\n$$Y:=(\\pphi_\\beta\\circ\\pphi_\\alpha^{-1})(X)=\\pphi_\\beta\\left((U_\\beta\\cap U_\\alpha)\\cap \\pphi_\\beta^{-1}(V_\\beta)\\right)=\\pphi_\\beta(U_\\beta\\cap U_\\alpha)\\cap V_\\beta$$\n$V_\\beta$ פתוחה מהגדרתה, ולכן $Y$ פתוחה ב-$\\pphi_\\beta(U_\\beta\\cap U_\\alpha)$.\nכעת, $U\\subseteq U_\\alpha\\cap U_\\beta$ מהגדרתה, ובפרט החיתוך לא ריק; לכן, מ-(ד) ההרכבה\n$$\\pphi_\\beta\\circ \\pphi_\\alpha^{-1}: \\pphi_\\alpha(U_\\alpha\\cap U_\\beta)\\to \\pphi_\\beta(U_\\alpha\\cap U_\\beta)$$\n היא חלקה (כהעתקה חלקית בין מרחבים אוקלידיים). בפרט היא רציפה, ולכן \n$$X=(\\pphi_\\beta\\circ \\pphi_\\alpha^{-1})^{-1}(Y)$$\nפתוחה בתחום של $\\pphi_\\beta\\circ \\pphi_\\alpha^{-1}$, כלומר ב-$\\pphi_\\alpha(U_\\alpha\\cap U_\\beta)$. אבל זו פתוחה ב-$\\RR^n$ לפי (ג), ולכן גם $X$. לבסוף, $\\pphi_\\alpha(U)=V_\\alpha\\cap X$ פתוחה ב-$\\RR^n$ כחיתוך שתי פתוחות, ולכן $U\\in \\CB$.\n\nאם כן, $\\CB$ הוא בסיס לטופולוגיה שהגדרנו על $M$. יתר על כן, בטופולוגיה זו ההעתקות $\\pphi_\\alpha: U_\\alpha\\to W_\\alpha$ הן הומאומורפיזמים: הפיכות נובעת מ-(א), ורציפות מהגדרת הטופולוגיה; באשר לפתיחות, מספיק להראות אותה עבור קבוצות בסיסיות ב-$U_\\alpha$, כלומר קבוצות מהצורה $U:=U_\\alpha\\cap \\pphi_\\beta^{-1}(V_\\beta)$, והראנו זאת לעיל (ניקח $V_\\alpha=W_\\alpha$ בהגדרת $U$ שלעיל, אז $\\pphi_\\alpha(U)$ פתוחה ב-$W_\\alpha$).\nנראה עתה ש-$M$ יריעה טופולוגית:\n- **אוקלידיות מקומית**: תהי $p\\in M$, אז מתכונה ב' בפרט יש $\\alpha$ כך ש-$p\\in U_\\alpha$. אז $\\pphi_\\alpha: U_\\alpha\\to V_\\alpha$ הומאומורפיזם על קבוצה פתוחה ב-$\\RR^n$, כנדרש.\n-  **האוסדורף**: תהיינה $p\\neq q$ נקודות ב-$M$. נראה שאפשר להפריד אותן ע\"י קבוצות פתוחות זרות. מתנאי (ה), או שיש $U_\\alpha,U_\\beta$ זרות כך ש-$p\\in U_\\alpha, q\\in U_\\beta$, ואז סיימנו, או שיש $U_\\alpha$ אחת שמכילה את שתיהן. במקרה הזה נסמן $\\tilde{p}:=\\pphi_\\alpha(p),\\tilde{q}:=\\pphi_\\alpha(q)$. $W_\\alpha$ מרחב האוסדורף (כתת-מרחב של $\\RR^n$) ו-$\\tilde{p},\\tilde{q}$ נקודות שונות (כי $\\pphi_\\alpha$ הפיכה), לכן יש סביבות זרות $V_{\\tilde{p}},V_{\\tilde{q}}\\subseteq W_\\alpha$ שמכילות את $\\tilde{p},\\tilde{q}$ בהתאמה. אבל $\\pphi_\\alpha$ הומאומורפיזם, לכן\n$$U_p:=\\pphi_\\alpha^{-1}(V_{\\tilde{p}}), U_q:=\\pphi_\\alpha^{-1}(V_{\\tilde{q}})$$\nסביבות פתוחות וזרות של $p,q$ בהתאמה. לכן בכל מקרה אפשר להפריד בין $p,q$ ע\"י קבוצות פתוחות זרות, כלומר $M$ מרחב האוסדורף.\n- **מנייה שנייה**: $\\set{W_\\alpha}_\\alpha$ מרחבי מנייה שנייה ו-$\\pphi_\\alpha: U_\\alpha\\to W_\\alpha$ הומאומורפיזמים, לכן גם $U_\\alpha$ מנייה שנייה. בנוסף, מתכונה (ב) יש אוסף בן מנייה $\\mathcal{A}$ של אינדקסים שעבורו $\\set{U_\\alpha}_{\\alpha\\in \\mathcal{A}}$ הם כיסוי פתוח של $M$, ומכך נובע שגם $M$ מנייה שנייה: תהי $U\\subseteq M$ פתוחה, אז \n$$U=\\bigcup_{\\alpha\\in \\mathcal{A}}(U\\cap U_\\alpha)$$\n זה איחוד בן מנייה, וכל חיתוך $U\\cap U_\\alpha$ הוא איחוד בן-מנייה של פתוחות בסיסיות, לכן גם $U$ היא איחוד בן מנייה של פתוחות בסיסיות, דהיינו ל-$M$ יש בסיס בן מנייה.\n\n אם כן, $M$ יריעה טופולוגית. כעת, תכונה (ד) מבטיחה לנו בדיוק שכל שתי מפות $(U_\\alpha,\\pphi_\\alpha),(U_\\beta,\\pphi_\\beta)$ הן קומפטביליות, ותכונה (ב) מבטיחה שהמפות האלו מכסות את $M$, לכן $\\set{(U_\\alpha, \\pphi_\\alpha)}_\\alpha$ הוא אטלס חלק של $M$, שכפי שראינו בשיעור קובע מבנה חלק יחיד על $M$. \n\n אם כן, נותר לנו רק להראות את היחידות – נניח ש-$\\tau$ היא טופולוגיה על $M$ שעבורה זו יריעה טופולוגית, ו-$\\set{(U_\\alpha, \\pphi_\\alpha)}_\\alpha$ אטלס חלק שלה. ההעתקות $\\pphi_\\alpha$ הן בפרט הומאומורפיזמים בטופולוגיה זו, ולכן כל הקבוצות ב-$\\CB$ פתוחות ב-$\\tau$. יתר על כן, תהי $X\\in \\tau$. נסמן $X_\\alpha:=X\\cap U_\\alpha$ ו-$Y:=\\pphi_\\alpha(X_\\alpha)$. אז $X_\\alpha=\\pphi_\\alpha^{-1}(Y)\\in \\CB$, ומצד שני $X=\\bigcup_{\\alpha}{X_\\alpha}$, כלומר $X$ היא איחוד של קבוצות פתוחות מתוך $\\CB$. דהיינו, $\\CB$ הוא בסיס גם של הטופולוגיה $\\tau$ – אבל בסיס קובע טופולוגיה יחידה, לכן $\\tau$ היא אותה טופולוגיה שהגדרנו לעיל. \n בנוסף, ראינו שכל אטלס חלק קובע מבנה חלק יחיד, לכן גם המבנה החלק כאן מתלכד עם האחד הקודם. $\\square$\n\n\\newpage\n\n## שאלה 4\n$K=\\RR,\\CC$, $G:=G_K(k,n)$ הגרסמניאן, כלומר אוסף התת-מרחבים הוקטוריים ה-$k$ ממדיים של $K^n$.\nעבור פירוק $K^n=V\\oplus W$, כש-$V$ מממד $k$, נסמן $U_{V,W}:=\\Hom(V, W)\\cong K^{k(n-k)}$, ו-\n$$\\mathbf{x}_{V,W}: U_{V,W}\\to G$$\nמעתיקה כל אופרטור $\\ell: V\\to W$ לתת-מרחב ה-$k$ ממדי $\\operatorname*{graph}(\\ell):=\\set{v+\\ell(v)\\mid v\\in V}$.\n\n### סעיף א'\n**מ.ש.ל.** $\\mathbf{x}_{V,W}$ חח\"ע\n_הוכחה._ יהיו $\\ell_1,\\ell_2\\in U_{V,W}$, ונניח ש-$\\mathbf{x}_{V,W}(\\ell_1)=\\mathbf{x}_{V,W}(\\ell_2)$.\nיהי $v\\in V$, אז\n$$u:=v+\\ell_1(v)\\in \\operatorname*{graph}(\\ell_1)= \\operatorname*{graph}(\\ell_1)$$\n ולכן יש $v'\\in V$ כך ש-\n$$u=v+\\ell_1(v)=v'+\\ell_2(v')$$\nאבל $\\RR^n=V\\oplus W$, לכן יש ל-$u$ הצגה יחידה כסכום של איבר מ-$V$ ואיבר מ-$W$, ולכן $v=v'$ ו-$\\ell_1(v)=\\ell_2(v')=\\ell_2(v)$, כנדרש. $\\square$\n\n### סעיף ב'\n**מ.ש.ל.** $\\bigcup_{V,W}\\mathbf{x}_{V,W}(U_{V,W})=G$\n_הוכחה._ ההכלה $\\bigcup_{V,W}\\mathbf{x}_{V,W}(U_{V,W})\\subseteq G$ ברורה, שכן לכל פירוק $\\RR^n=V\\oplus W$ ולכל $\\ell\\in U_{V,W}$, \n$\\mathbf{x}_{V,W}(\\ell)=\\operatorname*{graph}(\\ell)\\le \\RR^n$ תת-גרף $k$-ממדי, לכן ב-$G$.\nבכיוון השני, קודם כל לכל $V\\le \\RR^n$ מממד $k$ אפשר לקחת את $W:=V^\\perp$ ואת $\\ell:=0\\big|_{V}: V\\to W$ להיות העתקת האפס. אז $\\operatorname*{graph}(\\ell)=V$, ומכך מתקבל השוויון.\nאבל יותר מכך, אפשר לכסות את $G$ ע\"י איחוד סופי של קבוצות $\\mathbf{x}_{V,W}(U_{V,W})$:\n**למה:** יהי $L\\le \\RR^n$ תת-מרחב $k$-ממדי, אז $L=\\operatorname*{graph}(\\ell)$ עבור $\\ell\\in U_{V,W}$ כלשהו אמ\"מ $L\\cap W=\\set{0}$.\n_הוכחת הלמה._ בכיוון אחד, יהי $\\ell\\in U_{V,W}$, ונניח ש-$u\\in \\operatorname*{graph}(\\ell)\\cap W$. אז $u=v+\\ell(v)$ עבור $v\\in V$, אבל מכיוון ש-$u\\in W$ בהכרח $v=0$, ולכן גם $\\ell(v)=0$, כלומר $u=0$.\nבכיוון השני, יהי $L$ תת-מרחב $k$-ממדי כך ש-$L\\cap W=\\set{0}$. נתבונן בצמצום של ההטלה האורתוגונלית $\\pi_V$ ל-$L$: זו העתקה לינארית בין מרחבים וקטוריים מממד $k$, ומההנחה $\\ker\\pi_V|_L=L\\cap W=\\set{0}$, כלומר $\\pi_V|_L$ חח\"ע. אם כן זהו איזומורפיזם של מרחבים וקטוריים; כעת בהינתן $u\\in L$, נרשום $u=v+w$, $v\\in V,w\\in W$, ונתאים ל-$v$ את $w$; כלומר אנו מתבוננים בהעתקה $\\ell:=\\pi_W|_L\\circ\\left(\\pi_V|_L\\right)^{-1}: V\\to W$. \nאז $L=\\set{v+Tv\\mid v\\in V}=\\operatorname*{graph}(\\ell)=\\mathbf{x}_{V,W}(\\ell)$, כנדרש. $\\square$\n\nכעת, נקבע בסיס $(b_1,...,b_n)$ של $\\RR^n$. נשים לב שכל חלוקה של איברי הבסיס לקבוצה של $k$ איברים וקבוצה של $n-k$ איברים מניבה פירוק ישר $\\RR^n=V\\oplus W$. יהי $L\\le \\RR^n$ מממד $k$, אזי בהכרח $L\\cap W=\\set{0}$ עבור אחת החלוקות האלו (אחרת $L=\\RR^n$, סתירה), ואז מהלמה $L\\in \\mathbf{x}_{V,W}(U_{V,W})$. יש מספר סופי של חלוקות כאלו של איברי הבסיס, לכן $G$ כולה ניתנת לכיסוי ע\"י מספר סופי של תמונות $\\mathbf{x}_{V,W}(U_{V,W})$. $\\square$\n\n### סעיף ג'\n$\\RR^n=V'\\oplus W'$ פירוק נוסף.\n**מ.ש.ל.** הקבוצה\n$$A:=\\mathbf{x}^{-1}_{V,W}\\left(\\mathbf{x}_{V',W'}(U_{V',W'})\\right)$$\nפתוחה ב-$U_{V,W}$.\n_הוכחה._ מהלמה מהסעיף הקודם, העתקה $\\ell\\in U_{V,W}$ נמצאת ב-$A$ אמ\"מ $\\operatorname*{graph}(\\ell)\\cap W'=\\set{0}$. \nנסמן ב-$L:=\\operatorname*{graph}(\\ell)$ וב-$\\gamma_L: V\\to L$ את העתקת הגרף, כלומר $\\gamma_\\ell(v)=v+\\ell(v)$; זהו איזומורפיזם (של מרחבים וקטוריים). \nנרשום $L=\\im \\gamma_\\ell$ ו-$W'=\\ker\\pi_{V'}$, אז כזכור מלינארית $L\\cap W'=\\im\\gamma_\\ell\\cap \\ker \\pi_{V'}=\\set{0}$ אם ורק אם להרכבה $\\pphi_\\ell:=\\pi_{V'}\\circ \\gamma_\\ell: V\\to V'$ יש דרגה מלאה. כאן $V,V'$ שניהם מממד $k$, לכן דרגה מלאה משמעה שההרכבה היא איזומורפיזם, וזה מתקיים אמ\"מ $\\det\\left([\\pphi_\\ell]\\right)\\neq 0$, כש-$[\\pphi_\\ell]$ היא המטריצה המייצגת של $\\pphi_\\ell$ תחת בחירה כלשהי של בסיס. אם כן,\n$$A=\\set{\\ell\\in U_{V,W}\\mid \\det\\left([\\pphi_\\ell]\\right)\\neq 0}$$\nופונקציית הדטרמיננטה פולינומיאלית (ברכיבי המטריצה), ובפרט רציפה, לכן $A$ פתוחה ב-$U_{V,W}$ כנדרש. $\\square$\n\n### סעיף ד'\n**מ.ש.ל.** ההעתקה\n$$\\mathbf{x}_{V',W'}^{-1}\\circ \\mathbf{x}_{V,W}: \\mathbf{x}^{-1}_{V,W}\\left(\\mathbf{x}_{V',W'}(U_{V',W'})\\right)\\to U_{V',W'}$$\nחלקה.\n_הוכחה._ יהי $\\ell\\in A:=\\mathbf{x}^{-1}_{V,W}\\left(\\mathbf{x}_{V',W'}(U_{V',W'})\\right)$. נסמן $L:=\\operatorname*{graph}(\\ell)$ ו-\n$$\\ell'=\\mathbf{x}_{V',W'}^{-1}(L)=\\mathbf{x}_{V',W'}^{-1}\\circ \\mathbf{x}_{V,W}(\\ell)$$\nראינו בסעיף הקודם ש-$\\gamma_\\ell: V\\xrightarrow{\\sim} L$ איזומורפיזם. למעשה, זו ההעתקה ההפכית להטלה $\\pi_V|_L: L\\to V$.\nכמו שראינו בסעיף ב', $\\ell':=\\mathbf{x}_{V',W'}^{-1}(L)=\\pi_{W'}|_L\\circ (\\pi_{V'}|_L)^{-1}$. נרשום\n$$\\begin{aligned}\n\\ell'=\\pi_{W'}|_L\\circ (\\pi_{V'}|_L)^{-1}&=\\pi_{W'}|_L\\circ \\gamma_\\ell\\circ \\gamma_\\ell^{-1}\\circ (\\pi_{V'}|_L)^{-1} \\\\\n&=\\left(\\pi_{W'}\\circ \\gamma_\\ell\\right)\\circ \\left( \\pi_{V'}\\circ \\gamma_\\ell\\right)^{-1}\n\\end{aligned}$$\nנפתח את הביטויים: נסמן\n$$\\begin{matrix}\nP_{11}:=\\pi_{V'}|_V & P_{12}:=\\pi_{W'}|_V \\\\\nP_{21}:=\\pi_{V'}|_W & P_{22}:=\\pi_{W'}|_W \\\\\n\\end{matrix}$$\nאז\n$$\\begin{aligned}\n&\\pi_{V'}\\circ \\gamma_\\ell=P_{11}+P_{21}\\ell \\\\\n&\\pi_{W'}\\circ \\gamma_\\ell=P_{12}+P_{22}\\ell \\\\\n\\end{aligned}$$\nכלומר \n$$\\ell'=(P_{12}+P_{22}\\ell)(P_{11}+P_{21}\\ell)^{-1}$$\nכעת, $\\ell\\to P_{12}+P_{22}\\ell$ לינארית כפונקציה של המקדמים של $\\ell$ (בייצוג מטריציוני לפי בסיס כלשהו), ולכן כמובן חלקה. באשר לגורם השני, ממשפט קרמר נובע שמקדמי המטריצה $(P_{11}+P_{21}\\ell)^{-1}$ ניתנים כמנה של דטרמיננטות (אחת של מינור כלשהו של המטריצה והשנייה של המטריצה כולה); כאמור הדטרמיננטה היא פונקציה פולינומיאלית במקדמי המטריצה הניתנת לה, לכן מקדמי המטריצה $(P_{11}+P_{21}\\ell)^{-1}$ הם פונקציות רציונליות של מקדמי $P_{11}+P_{21}\\ell$. כיוצא בכך, הם תלוים במקדמי $\\ell$ באופן חלק. אם כן, ההתאמה $\\mathbf{x}_{V',W'}^{-1}\\circ \\mathbf{x}_{V,W}:\\ell\\mapsto \\ell'$ היא חלקה, כנדרש. $\\square$\n\n\\newpage\n\n## שאלה 5\n### סעיף א'\n$F:U\\subseteq \\RR^n\\to \\RR^m$ העתקה חלקה. $q\\in \\im{F}$ ערך רגולרי, $M:=F^{-1}(q)$.\n**מ.ש.ל.** לכל $p\\in M$, $T_pM=\\ker(dF_p)$.\n_הוכחה._ תחילה, נשים לב ששני האגפים אלו מרחבים וקטוריים $(n-m)$-ממדיים: \n- $M$ קבוצת רמה שמתאימה לערך הרגולרי $q$, לכן זה משטח רגולרי $(n-m)$-ממדי, וכפי שראינו בתרגול מכך נובע ש-$T_pM$ מ\"ו מממד $n-m$.\n- $dF_p: \\RR^n\\to \\RR^m$ היא כמובן העתקה לינארית, לכן $\\ker(dF_p)$ מרחב וקטורי. בנוסף  $F(p)=q$, וזה ערך רגולרי, לכן $dF_p$ היא על, כלומר $\\dim\\im(dF_p)=m$, ולכן $\\dim\\ker(dF_p)=n-m$.\nלכן, מספיק לבדוק הכלה בכיוון אחד כדי להסיק שהם שווים.\nכזכור, ההגדרה של המרחב המשיק ב-$p$ היא כאוסף הנגזרות $\\alpha'(0)$ של ההעתקות החלקות $\\alpha:(-\\eeps,\\eeps)\\to M$ שמקיימות $\\alpha(0)=p$. בהינתן $\\alpha$ כזו, נסמן $v:=\\alpha'(0)\\in T_pM$ ו-$\\beta:=F\\circ \\alpha: (-\\eeps,\\eeps)\\to \\RR^m$. מההגדרה $\\alpha(t)\\in M=F^{-1}(q)$ לכל $t\\in (-\\eeps,\\eeps)$, ולכן $\\beta(t)=F(\\alpha(t))=q$ זהותית בכל הקטע. לכן מכלל השרשרת\n$$0\\equiv \\beta'(t)=dF_{\\alpha(t)}(\\alpha'(t))$$\nובפרט ב-$t=0$ נקבל $0=dF_p(v)$, כלומר $v\\in \\ker(dF_p)$. אז $T_pM\\subseteq \\ker(dF_p)$ ולכן הם שווים, כנדרש. $\\square$\n\n### סעיף ב'\n$K,M$ משטחים רגולריים $k,m$-ממדיים בהתאמה ב-$\\RR^n$, $k+m\\gt n$. $K,M$ **נחתכים טרנסוורסלית**, כלומר לכל $p\\in M\\cap K$, $T_pM+T_mK=\\RR^n$.\n**מ.ש.ל.** $M\\cap K$ משטח רגולרי מממד $\\ell:=m+k-n$.\n_הוכחה._  יהי $p\\in M\\cap K$. מלמה 1 בתרגול, $M,K$ ניתנים להצגה כקבוצות רמה בסביבה של $p$, כלומר קיימות סביבות פתוחות $V_M,V_K\\subseteq \\RR^n$ של $p$ והעתקות חלקות\n$$\\begin{aligned}\nG_M&: V_M\\to \\RR^{n-m} \\\\\nG_K&:V_K\\to \\RR^{n-k}\n\\end{aligned}$$\nכך ש-$M\\cap V_M=G_M^{-1}(0), K\\cap V_K=G_K^{-1}(0)$. נגדיר $V_{M\\cap K}:=V_M\\cap V_K$ ו-\n$$\\begin{aligned}\n&G:V\\longrightarrow \\RR^{(n-m)+(n-k)}=\\RR^{n-\\ell} \\\\\n&G(x):=(G_M(x),G_k(x))\n\\end{aligned}$$\nאז $G_{M\\cap K}$ חלקה – מתקיים $dG_{M\\cap K}=(dG_M,dG_K)$ – וכן\n$$G^{-1}(0)=G_M^{-1}(0)\\cap G_K^{-1}(0)=(M\\cap K)\\cap V_{M\\cap K}$$\nכעת נסמן $\\kappa_M,\\kappa_K,\\kappa$ עבור הגרעינים של $d(G_M)_{p},d(G_K)_{p},dG_{p}$, בהתאמה. \nאז $\\kappa=\\kappa_M\\cap \\kappa_K$, ומסעיף א' $\\kappa_M=T_pM,\\kappa_K=T_pK$ (בלמה 1 מהתרגול לא מצוין במפורש ש-$0$ הוא ערך רגולרי של ההעתקות $G_M,G_K$, אך זה נובע מההוכחה שלה). לכן\n$$\\begin{aligned}\n\\dim\\kappa&=\\dim(\\kappa_M\\cap \\kappa_K)=\\dim(\\kappa_M)+\\dim(\\kappa_K)-\\dim(\\kappa_{M}+\\kappa_K) \\\\\n&=\\dim(T_rM)+\\dim(T_rK)-\\dim(\\RR^n)=m+k-n=\\ell\n\\end{aligned}$$\nכשבשוויון האחרון השתמשנו בהנחת החיתוך הטרנסוורסלי. לכן\n$$\\dim\\im dG_r=n-\\dim(\\kappa)=n-\\ell$$\nולכן ההעתקה $dG_p$ היא על. בשלב זה היינו רוצים להשתמש במסקנה מהשיעור שלפיה קבוצת רמה שמתאימה לערך רגולרי היא משטח רגולרי, אלא שהפונקציה $G$ מניבה פרמטריזציה/קואורדינטות רק מקומית בסביבה של $p$ (להבדיל מבקבוצה $M\\cap K$ כולה). עם זאת, אותו טיעון תקף כאן:\n$dG_p: \\RR^n\\to \\RR^{n-\\ell}$ היא על, ולכן במטריצת היעקובין המתאימה יש $n-\\ell$ שורות בת\"ל; בה\"כ אלו $n-\\ell$ העמודות האחרונות (אחרת נפעיל תמורה מתאימה על הקואורידנטות ב-$\\RR^n$ ועל $G_p$ כך שהן יהיו בסוף). כלומר, המטריצה \n$$\\left(\\frac{\\partial G^i}{\\partial x_j}(p)\\right)_{\\substack{1\\le i\\le k \\\\ \\ell+1\\le j\\le n}}$$\nהפיכה. ממשפט הפונקציה הסתומה יש $U_0\\subseteq \\RR^\\ell, W_0\\subseteq \\RR^{n-\\ell}$ פתוחות כך ש-$p\\in U_0\\times W_0$, ופונקציה $H:U_0\\to W_0$ חלקה כך ש-\n$$\\Gamma(H)=G^{-1}(0)\\cap (U_0\\times W_0)$$\nנתבונן בהעתקת הגרף $\\gamma: U_0\\to \\Gamma(H)$, כלומר $\\gamma(x)=(x,H(x))$. נסמן $V_0:=V_{M\\cap K}\\cap (U_0\\times W_0)$,\nאז \n$$\\im\\gamma=\\Gamma(H)=G^{-1}(0)\\cap (U_0\\times W_0)=(M\\cap K)\\cap V_0$$\nכמו כן, $H$ חלקה, לכן $\\gamma$ רציפה, ובכל מקרה היא חח\"ע ועל התמונה $\\Gamma(H)$. ההופכית של $\\gamma$ היא ההטלה $\\pi(x, H(x))=x$, וזו בפרט רציפה, לכן $\\gamma$ הומאומורפיזם. לבסוף, $d\\gamma_r=(I_\\ell, dH_r)$, לכל $r\\in U_0$, לכן להעתקה יש בפרט דרגה $\\ell$.\nאם כן, מההגדרה $M\\cap K$ משטח רגולרי $\\ell$-ממדי, כנדרש. $\\square$\n\n\n"
}