{
  "id": "59",
  "name": "גאודיף מטלה 3",
  "body": "סליחה על האיחור!\n\n## שאלה 1\n$f:=\\pi\\circ \\iota: \\mathbb{S}^n\\to \\RP^n$, כש-$\\iota: \\mathbb{S}^n\\hookrightarrow \\RR^{n+1}$ ההכלה ו-$\\pi: \\RR^{n+1}\\setminus\\set{0}\\twoheadrightarrow \\RP^n$ העתקת המנה (כלומר $\\pi(x)=[x]=\\Span{x}$).\n**מ.ש.ל.** $f$ גם אימרסיה וגם סאבמרסיה, לא דיפאומורפיזם.\n_הוכחה._ תחילה, $f$ לא יכולה להיות דיפאומורפיזם, למשל כי היא לא חח\"ע: לכל $x\\in \\mathbb{S}^n$, $\\pi(x)=\\pi(-x)$ ולכן\n$$f(x)=f(-x)$$\nמצד שני, $\\mathbb{S}^n,\\RP^n$ שתיהן יריעות חלקות ממימד $n$, ולכן לכל $p\\in \\mathbb{S}^n$, $df_p: T_p\\mathbb{S}^n\\to T_{f(p)}\\RP^n$ העתקה לינארית בין שני מרחבים וקטוריים $n$-מימדיים. לכן, היא חח\"ע אם ורק אם היא על, אם ורק אם היא איזומורפיזם, ובהתאם $f$ היא אימרסיה אם ורק אם היא סאבמרסיה, אם ורק אם היא דיפאומורפיזם מקומי.\nתחילה, נראה ש-$\\pi, \\iota$ שתיהן מדרגה $n$: \n$\\mathbb{S}^n\\subseteq \\RR^{n+1}\\setminus\\set{0}$ היא תת-יריעה רגולרית, לכן ההכלה $\\iota: \\mathbb{S}^n\\hookrightarrow \\RR^{n+1}$ היא שיכון חלק, ובפרט זו אימרסיה.\nעבור $\\pi$, נתבונן במפות $\\pphi_i: U_i\\to \\RR^n$ שבהן השתמשנו כדי להגדיר את המבנה החלק על $\\RP^n$:\n$$\\begin{aligned}\nU_i&:=\\set{[x]\\in\\RP^n\\mid x_i\\neq 0} \\\\\n\\pphi_i&:[x_1,...,x_{n+1}]\\mapsto \\frac{1}{x_i}(x_1,...,\\hat{x}_i,...,x_{n+1})\n\\end{aligned}$$\nתהי $x\\in \\RR^{n+1}\\setminus\\set{0}$, אז $x_i\\neq 0$ עבור $i$ כלשהו. לכן $\\pi(x)\\in U_i$, ולכן\n$$h_i(x):=\\pphi_i\\circ \\pi(x)=\\frac{1}{x_i}(x_1,...,\\hat{x}_i,...,x_{n+1})$$\nוזו בפרט העתקה מדרגה $n$, שכן לכל $k,j\\neq i$ מתקיים $\\partial [h_i]_k/\\partial x_j(x)=\\delta_{jk}/x_i$.\nאבל \n$$n=\\rank(dh_i)_x=\\rank(d(\\pphi_i)_{\\pi(x)}\\circ d\\pi_x)\\le \\rank d\\pi_x\\le n$$\nלכן $d\\pi_x$ מדרגה $n$ לכל $x$. \n\nאם כן, לכל $p\\in \\mathbb{S}^n$\n$$\\rank(df_p)=\\rank(d\\pi_{\\iota(p)}\\circ d\\iota_p)\\le \\rank d\\pi_p, \\rank d\\iota_p=n$$\nכששוויון עם $\\rank d\\pi_p$ מתקיים אם ורק אם $\\im(d\\iota_p)+\\ker(d\\pi_p)=\\RR^{n+1}$ ושוויון עם $\\rank d\\iota_p$ מתקיים אמ\"מ $\\im(d\\iota_p)\\cap \\ker(d\\pi_p)=0$. מכיוון ש-$\\dim\\im(d\\iota_p)=\\rank(d\\iota_p)=n$ ו-$\\ker(d\\pi_p)$ ממימד $1$ (כי $\\im(d\\pi_p)$ ממימד $n$), שני התנאים האלו שקולים ל-$\\im(d\\iota_p)\\oplus\\ker(d\\pi_p)=\\RR^{n+1}$.\nנוכיח ש-\n$$\\ker(d\\pi_p)=\\Span(p),\\im(d\\iota_p)=T_p\\mathbb{S}^n=\\Span(p)^\\perp$$\nתחילה, לכל $t$ מתקיים $\\pi(p+tp)=\\pi((1_t)p)=\\pi(p)$ כי $(1+t)p,p$ פורשים אותו מרחב לינארי. לכן $d\\pi_p(p)=0$, שכן למשל  בקואורדינטות,\n$$h((1+t)p)=\\pphi_i(\\pi((1+t)p))=\\pphi_i(\\pi(p))=h(p)$$\nולכן $dh_p=0$. כלומר $p\\in \\ker(d\\pi_p)$, ומכיוון שזה מרחב לינארי ממימד $1$ נסיק ש-$\\ker(d\\pi_p)=\\Span(p)$.\nמצד שני $\\iota: \\mathbb{S}^n\\to \\RR^{n+1}$ פועלת כזהות, לכן גם $d\\iota_p: T_p\\mathbb{S}^n\\to T_{\\iota(p)}\\RR^{n+1}$ פועלת כזהות. לכן\n$$\\im(d\\iota_p)=d\\iota_p(T_p\\mathbb{S}^n)=T_p\\mathbb{S}^n$$\n$T_p\\mathbb{S}^n,\\Span(p)^\\perp \\le \\RR^{n+1}$ שניהן ממימד $n$, לכן כדי להראות שוויון מספיק להראות ש-$T_p\\mathbb{S}^n\\subseteq \\Span(p)^\\perp$:\nיהי $v\\in T_p\\mathbb{S}^n$, ותהי $\\gamma: (-\\eeps,\\eeps)\\to \\mathbb{S}^n$ מסילה חלקה כך ש-$\\gamma(0)=p$ ו-$\\dot{\\gamma}(0)=v$. $\\mathbb{S}^n=\\set{x\\mid \\norm{x}=1}$, לכן בפרט $r(t):= \\norm{\\gamma(t)}=1$ קבועה, ולכן הנגזרת שלה מתאפסת. כלומר\n$$0=r'(t)=\\frac{\\gamma(t)}{\\norm{\\gamma(t)}}\\cdot\\gamma'(t)=\\gamma(t)\\cdot \\dot{\\gamma}(t)$$\nכשהשוויון השני נובע מכלל השרשרת והשלישי מכך ש-$\\norm{\\gamma(t)}=1$. בפרט עבור $t=0$, נקבל\n$$0=\\gamma(0)\\cdot \\dot{\\gamma}(0)\\implies p\\perp v$$\nולכן $v\\in \\Span(p)^\\perp$, כנדרש. $\\square$\n(בדיעבד, ייתכן שהפתרון הרבה יותר מסובך משהיה צריך להיות)\n\n\\newpage\n\n## שאלה 2\n### סעיף א'\n$f(x,y)=x^2+y^2,  g(x,y)=x^2-y^2$\n**מ.ש.ל.** לכל נקודה שאינה הראשית יש קואורדינטות $(U,\\pphi),(V,\\psi)$ כך ש-$g=\\psi\\circ f\\circ \\pphi^{-1}$; בראשית אין כאלו, ואין אפילו הומאומורפיזמים שמצמידים בין $f,g$.\n_הוכחה._ תחילה, מתקיים\n$$\\nabla f_{(x,y)}=(2x,\\ 2y),\\ \\nabla g_{(x,y)}=(2x,\\ -2y)$$\nלכן לכל $0\\neq p\\in \\RR^2$, $df_p,dg_p$ שניהם מדרגה $1$. ממשפט הפונקציה הקבועה, לכל $p$ כזו יש קואורדינטות $(U_1,\\pphi_1), (U_2,\\pphi_2)$ ב-$\\RR^2$ שממורכזות ב-$p$ ו-$(V_1,\\psi_1),(V_2,\\psi_2)$ ב-$\\RR$ שממורכזות ב-$f(p),g(p)$ (בהתאמה) כך ש-\n$$\\begin{aligned}\n&\\left(\\psi_1\\circ f\\circ \\pphi_1^{-1}\\right)(x_1,x_2)=x_1 \\\\\n&\\left(\\psi_2\\circ g\\circ \\pphi_2^{-1}\\right)(x_1,x_2)=x_1\n\\end{aligned}$$\nבפרט, החיתוך $U:= U_1\\cap U_2$ מכיל את $p$, ולכן לא ריק. בנוסף, \n$$W:=\\pphi_1(U)\\cap \\pphi_2(U)\\neq \\phi$$\nכי היא מכילה את הראשית $(0,0)$ (כי $\\pphi_1,\\pphi_2$ *ממורכזות* ב-$p$), לכן ההרכבה $\\pphi:=\\pphi_2^{-1}\\circ \\pphi_1: \\pphi_1^{-1}(W)\\to \\pphi_2^{-1}(W)$ לא מנוונת, במובן שהתמונה של $\\pphi_1|_{\\pphi_1^{-1}(W)}$ והתחום של $\\pphi_2^{-1}$ לא זרים.\nכעת, נסמן ב-$\\pi: \\RR^2\\to \\RR$ את ההטלה על הרכיב הראשון, אז ממשפט הדרגה $\\pi(W)$ שווה גם ל-$\\left(\\psi_1\\circ f\\circ \\pphi_1^{-1}\\right)(W)$ וגם ל-$\\left(\\psi_2\\circ g\\circ \\pphi_2^{-1}\\right)(W)$, לכן\n$$\\phi\\neq \\pi(W)\\subseteq \\psi_1(f(U))\\cap \\psi_2(g(U))$$\nובפרט ההרכבות $\\psi:=\\psi_2^{-1}\\circ \\psi_1$ ואף $\\psi\\circ f$ לא מנוונות. לכן גם $\\psi\\circ f\\circ \\pphi^{-1}$ לא מנוונת (כי $\\pphi_2^{-1}(W)\\subseteq U$); ואמנם\n$$\\psi\\circ f\\circ \\pphi^{-1}=\\psi_2^{-1}\\circ\\left(\\psi_1\\circ f\\circ \\pphi_1^{-1}\\right)\\circ \\pphi_2=\\psi_2^{-1}\\circ \\pi\\circ \\pphi_2=g$$\nכשהשוויון האחרון נובע מהשוויון $\\psi_2\\circ g\\circ \\pphi_2^{-1}=\\pi$ בסביבה של $\\pphi_2(p)$. אז $\\pphi,\\psi$ מקיימות את הדרוש בסביבות קטנות מספיק של $p,f(p)$ בהתאמה.\n\nבראשית, שני הדיפרנציאלים מתאפסים, כלומר זו נקודה קריטית גם של $f$ וגם של $g$. אבל\n$$Hf_0=\\begin{pmatrix}2 & 0 \\\\ 0 & 2\\end{pmatrix},\\ Hg_0=\\begin{pmatrix}2 & 0 \\\\ 0 & -2\\end{pmatrix}$$\nכלומר ההסיאן של שתי הפונקציות הפיך ב-$0$, לכן זו נקודת קיצון לא מנוונת. אבל האינדקס של הנקודה הקריטית – מספר הערכים העצמיים השליליים של ההסיאן – שונה בין $f,g$: ל-$f$ יש ע\"ע יחיד $\\lambda=1$ (עם ריבוי אלגברי של $2$) ואילו ל-$g$ יש ע\"ע $\\lambda=\\pm 1$. ראינו בהרצאה שהאינדקס של נקודה קריטית אינווריאנטי תחת שינוי קואורדינטות, ולכן לא ייתכן שינוי קואורדינטות שממיר את $f$ בסביבת הראשית ל-$g$.\n\nכדי להראות שאין הומאומורפיזם שמקיימים את התנאי, נשתמש בתנאי טופולוגי: נניח בשלילה שיש \"מפות\" $(U,\\pphi)$ ממורכזת ב-$\\mathbf{0}=(0,0)$ ו-$(V,\\psi)$ ממורכזת ב-$f(\\mathbf{0})$ כך ש-$g=\\psi\\circ f\\circ \\pphi^{-1}$, אלא ש-$\\pphi,\\psi$ הם רק הומאומורפיזמים ולא דיפאומורפיזמים.\nנשווה את משטחי הרמה של $f,g$ בסביבת הראשית: יהי $\\alpha$ ערך שעבורו $g^{-1}(\\alpha)\\cap U\\neq \\phi$. אז \n$$\\begin{aligned}\np\\in g^{-1}(\\alpha)\\cap U&\\Longleftrightarrow p\\in U,\\   g(p)=\\psi\\circ f\\circ \\pphi^{-1}(p)=\\alpha \\\\\n&\\Longleftrightarrow p\\in U,\\  f(\\pphi^{-1}(p))=\\psi^{-1}(\\alpha) \\\\\n&\\Longleftrightarrow q:=\\pphi^{-1}(p)\\in \\pphi^{-1}(U),\\  f(q)=\\psi^{-1}(\\alpha)\n\\end{aligned}$$\nולכן \n$$\\pphi^{-1}: g^{-1}(\\alpha)\\cap U\\longrightarrow f^{-1}(\\beta)\\cap \\pphi^{-1}(U)$$\nמהווה התאמה חח\"ע ועל, כש-$\\beta:=\\psi^{-1}(\\alpha)$. בפרט $\\pphi: U\\to \\pphi(U)$  הומאומורפיזם, ולכן גם הצמצום שלו ל-$g^{-1}(\\alpha)\\cap U$ הוא הומאומורפיזם.\nאבל $\\pphi(\\mathbf{0})=\\psi(\\mathbf{0})=0$ ו-$U,V$ פתוחות, לכן מכילות כדורים פתוחים סביב $\\mathbf{0}$ ברדיוסים $r_1,r_2\\gt 0$ בהתאמה. \nנשים לב שקבוצות הרמה $f^{-1}(\\beta)$ הן מעגלים סביב הראשית, לכן עבור $\\beta$ מספיק קטן $f^{-1}(\\beta)$ מוכל בכדור ברדיוס $r_2$ סביב הראשית, כלומר מוכל ב-$V$; עבור בחירה קטנה עוד יותר, נקבל שקבוצת הרמה $g^{-1}(\\alpha),a:=\\pphi(\\beta)$ חותכת את הכדור ברדיוס $r_1$ סביב הראשית, ולכן את $U$. אבל קבוצות הרמה של $g(x,y)=x^2-y^2$ הן היפרבולות, ובפרט מהסימטריה שלהן סביב הישר $y=-x$ נסיק שכשהן חותכות כדור סביב הראשית (למשל זה ברדיוס $r_1$), יש בחיתוך שני רכיבי קשירות. מצד שני $f^{-1}(\\beta)\\cap U=f^{-1}(\\beta)$ מעגל, ולכן מכיל רכיב קשירות אחד. אבל $\\pphi,\\psi$ הומאומורפיזמים, לכן משמרים תכונות טופולוגיות כגון קשירות (או מספר רכיבי הקשירות), וקיבלנו סתירה. לכן, נסיק שלא ייתכנו $(U,\\pphi),(V,\\psi)$ כאלו. $\\square$\n\n### סעיף ב'\n$f(z)=z^n,g(z)=z^m$.\n**מ.ש.ל.** לכל נקודה שאינה הראשית יש קואורדינטות $(U,\\pphi),(V,\\psi)$ כך ש-$g=\\psi\\circ f\\circ \\pphi^{-1}$; בראשית אין כאלו, ואין אפילו הומאומורפיזמים שמצמידים בין $f,g$.\n_הוכחה._ אנו מזהים בין המישור המרוכב $\\CC$ ל-$\\RR^2$ ע\"י זיהוי מספר מרוכב $z$ עם הרכיבים הממשי והמדומה שלו; כל פונקציה אנליטית ב-$\\CC$ בפרט מניבה, תחת זיהוי זה, פונקציה חלקה ב-$\\RR^2$. \nלכל $z\\neq 0$, ניקח $U=V=\\CC\\setminus\\set{0}, \\pphi=\\operatorname*{id}_U,\\psi(z)=z^{m-n}$, אז $\\pphi,\\psi$ אנליטיות ב-$U,V$ ו-\n$$\\left(\\psi\\circ f\\circ \\pphi^{-1}\\right)(z)=z^{m-n}z^n=z^m=g(z)$$\nכנדרש. באשר לראשית, נשתמש בטיעון דומה לסעיף הקודם: תהיינה $U,V$ סביבות של $0$ ו-$\\pphi: U\\to \\pphi(U), \\psi: V\\to \\psi(V)$ הומאומורפיזמים שממורכזים ב-$0$. מאותו טיעון בדיוק של סעיף א' נסיק שלכל $\\alpha\\in \\CC$, $\\beta:=\\pphi^{-1}(\\alpha)$,\n$$\\pphi^{-1}: g^{-1}(\\alpha)\\cap U\\longrightarrow f^{-1}(\\beta)\\cap \\pphi^{-1}(U)$$\nהוא הומאומורפיזם. כעת,\n$$f^{-1}(\\beta)=\\set{z^n=\\beta}$$\nוזו קבוצה בעלת $n$ נקודות, כולן על המעגל ברדיוס $|\\beta|^{1/n}$ סביב הראשית; באופן דומה $g^{-1}(\\alpha)$ היא קבוצה בת $m$ נקודות על המעגל ברדיוס $|\\alpha|^{1/m}$. עבור בחירה קטנה מספיק של $\\alpha, \\beta:=\\pphi^{-1}(\\alpha)$ כל הנקודות האלו נמצאות ב-$U,\\pphi^{-1}(U)$ בהתאמה; אז $\\pphi^{-1}: g^{-1}(\\alpha)\\to f^{-1}(\\beta)$ נותן התאמה חח\"ע ועל – כלומר $m=n$ בהכרח. $\\square$\n\n\\newpage\n\n## שאלה 3\n$M=\\RR^2$, $f(x,y)=x^2$, $X=\\nabla f=2x\\frac{\\partial}{\\partial x}$.\n**מ.ש.ל.** לחשב את $X$ בקואורדינטות פולאריות, להראות שזה לא שווה ל-\n$$\\frac{\\partial f}{\\partial r}\\frac{\\partial}{\\partial r}+\\frac{\\partial f}{\\partial \\theta}\\frac{\\partial}{\\partial \\theta}$$\n_הוכחה._ נתבונן בהעתקת שינוי הקואורדינטות $\\pphi: D\\to U$:\n$$\\begin{aligned}\nD&=(0,\\infty)\\times (-\\pi,\\pi) \\\\\nU&=\\RR^2\\setminus\\set{(x,0)\\mid x\\le 0} \\\\\n\\pphi&: (r,\\theta)\\mapsto (r\\cos\\theta, r\\sin\\theta)\n\\end{aligned}$$\nנסמן גם $x(r,\\theta)=r\\cos\\theta, y(r,\\theta)=r\\sin\\theta$. אז הפונקציה ההפכית $\\pphi^{-1}: U\\to D$ נתונה ע\"י\n$$\\pphi^{-1}(x,y)=(\\sqrt{x^2+y^2}, \\operatorname*{atan2}(y,x))$$\nונסמן בהתאם ב-$r(x,y),\\theta(x,y)$ את הרכיבים שלה. הייצוג של $f$ בקואורדינטות אלו הוא\n$$\\tilde{f}(r,\\theta)=f(x(r,\\theta),y(r,\\theta))=(f\\circ \\pphi)(r,\\theta)$$\nומהגדרת הקואורדינטות החדשות נקבל $\\tilde{f}(r,\\theta)=r^2\\cos^2\\theta$. בפרט\n$$\\begin{aligned}\n\\frac{\\partial f}{\\partial r}\\frac{\\partial}{\\partial r}+\\frac{\\partial f}{\\partial \\theta}\\frac{\\partial}{\\partial \\theta}\n&=\\frac{\\partial \\tilde{f}}{\\partial r}\\frac{\\partial}{\\partial r}+\\frac{\\partial \\tilde{f}}{\\partial \\theta}\\frac{\\partial}{\\partial \\theta}\n=2r\\cos^2\\theta\\frac{\\partial}{\\partial r}-2r^2\\sin\\theta\\cos\\theta\\frac{\\partial}{\\partial\\theta} \\\\\n&=2r\\cos\\theta\\left(\\cos\\theta\\frac{\\partial}{\\partial r}-r\\sin\\theta\\frac{\\partial}{\\partial \\theta} \\right)\n\\end{aligned}$$\nמצד שני, כדי לחשב את הביטוי עבור $X$ בקואורידנטות אלו עלינו להביע את $\\partial/\\partial x$ בעזרת $\\partial/\\partial r,\\partial/\\partial \\theta$:\n$$X=2x\\frac{\\partial}{\\partial x}=2r\\cos\\theta\\left(\\frac{\\partial r}{\\partial x}\\frac{\\partial}{\\partial r}+\\frac{\\partial \\theta}{\\partial x}\\frac{\\partial}{\\partial \\theta}\\right)$$\nנחשב נגזרות חלקיות אלו:\n$$\\begin{aligned}\n\\frac{\\partial r}{\\partial x}&=\\frac{\\partial}{\\partial x}\\left[\\sqrt{x^2+y^2}\\right]=\\frac{2x}{2\\sqrt{x^2+y^2}}=\\frac{x}{r}=\\cos\\theta \\\\\n\\frac{\\partial \\theta}{\\theta x}&=\\frac{\\partial}{\\theta x}\\left[ \\operatorname*{atan2}(y,x)\\right]=\\frac{\\partial}{\\theta x}\\left[\\operatorname*{sign}(y)\\arccos\\left(\\frac{x}{r}\\right)\\right] \\\\\n&=\\operatorname*{sign}(y)\\frac{1}{\\sqrt{1-\\left(\\frac{x}{r}\\right)^2}}\\frac{r-x\\cdot\\frac{x}{r}}{r^2} \\\\\n&=\\frac{\\operatorname*{sign}(y)}{\\sqrt{r^2-x^2}}\\left(1-\\frac{x^2}{r^2}\\right) \\\\\n&=\\frac{\\operatorname*{sign}(y)}{|y|}\\left(1-\\cos^2\\theta\\right)=\\frac{\\sin^2\\theta}{y}=\\frac{\\sin\\theta}{r}\n\\end{aligned}$$\nולכן\n$$X=2r\\cos\\theta\\left(\\cos\\theta\\frac{\\partial}{\\partial r}+\\frac{\\sin\\theta}{r}\\frac{\\partial}{\\partial \\theta}\\right)$$\nובעוד שהרכיבים הראשונים מתלכדים, הרכיבים השניים שונים. \nכדי להבין את הפער, נשים לב שהחישוב הראשון הוא למעשה קיצור של החישוב $\\nabla \\tilde{f}_{(r,\\theta)}=\\nabla f_{\\pphi(r,\\theta)}J\\pphi_{(r,\\theta)}$ שמתקבל מכלל השרשרת, כלומר אנחנו למעשה כופלים את $\\nabla f_{\\pphi(r,\\theta)}=(2r\\cos\\theta, 0)$ ביעקוביאן שמכיל את הנגזרות החלקיות\n$$\\frac{\\partial x}{\\partial r},\\frac{\\partial x}{\\partial \\theta}, \\frac{\\partial y}{\\partial r}, \\frac{\\partial y}{\\partial \\theta}$$\nמצד שני, בעת המרת השדה הוקטורי עלינו לשנות את הקואורדינטות גם עבור $f$ וגם עבור השדה הוקטורי $X$; עבור $f$ זה מתבצע כמו בחלק הראשון (אלא בלי הגזירה), אבל בחישוב הייצוג החדש עבור $X$ אנחנו מביעים את $\\partial/\\partial x$ בעזרת $\\partial/\\partial r,\\partial/\\partial \\theta$, (ואילו הרכיב של $\\partial/\\partial y$ לא היה אפס היה עלינו להביע גם אותו בעזרתן). כלומר, עבור $X$ אנחנו למעשה מבצעים שינוי קואורידנטות בכיוון ההפוך. $\\square$\n\n\\newpage\n\n## שאלה 4\n**מ.ש.ל.** המבנה החלק הסטנדרטי על $\\RR$ הוא יחיד עד כדי דיפאומורפיזם.\n_הוכחה._ יהי $\\mathcal{S}$ מבנה חלק נוסף על $\\RR$, ונסמן $M=(\\RR,\\mathcal{S})$. יהי $(U_n,\\pphi_n)_n$ כיסוי של $\\RR$ ע\"י מפות ב-$\\mathcal{S}$; בה\"כ כל $U_n$ היא קטע פתוח. כל $\\pphi_n$ היא חח\"ע ורציפה, לכן מונוטונית במובן הצר; בה\"כ היא עולה ממש לכל $n$ (אחרת נחליף אותה ב-$-\\pphi_n$).\nאז כל העתקת קואורדינטות $\\pphi_n$ מגדירה שדה וקטורי קנוני ב-$U_n$ ע\"י\n$$X_n(p):=\\frac{d}{dx}\\bigg|_p=(d\\pphi_n)_p^{-1}\\left(\\frac{d}{dx}\\bigg|_{\\pphi_n(p)}\\right)$$\nבגלל ש-$\\pphi_n$ עולה ממש לכל $n$, $X_n(p)$ מייצג וקטור חיובי ב-$\\RR\\cong T_pM$.\nכעת, יהי $(\\psi_n)_n$ פיצול יחידה חלק שכפוף ל-$U_n$, ונגדיר\n$$X(p):=\\sum_{n}{\\psi_n(p)X_n(p)}$$\nזה שדה וקטורי ב-$M$: לכל נקודה $p$ יש סביבה $W_p$ שבה רק מספר סופי מהפונקציות $(\\psi_n)_n$ בפיצול היחידה לא מתאפסות. אז ב-$W_p$, השדה הוקטורי $X$ נתון כסכום סופי של מחוברים מהצורה $\\psi_nX_n$, וכל אחד כזה חלק כמכפלה של שדה וקטורי בפונקציה חלקה (ב-$U_n$, ואפשר להרחיב אותו לכל $M$ אם נגדיר אותו כ-$0$ מחוץ ל-$U_n$). לכן הצמצום של $X$ לכל $W_p$ נותן שדה וקטורי, ואלו מסכימים בחיתוכים $W_p\\cap W_q$, לכן הוא שדה וקטורי בכל $M$.\nבנוסף, $\\psi_n(p)\\ge 0$ לכל $n$, ולכל $n$ שעבורו $\\psi_n(p)\\gt 0$, $X_n(p)$ מוגדר (כי $\\operatorname*{supp}(\\psi_n)\\subseteq U_n$) ומייצג וקטור חיובי ב-$\\RR\\cong T_pM$; לכן הצירוף $X=\\sum \\psi_nX_n$ לעולם לא מתאפס, כלומר השדה הוקטורי לא מתאפס באף נקודה ב-$\\RR$.\n\nכעת, נתבונן בזרימה שנקבעת על ידי $X$: למשל עבור $p=0$, העקום האינטגרלי $\\gamma_0: (-a,b)\\to M$ מגדיר העתקה חלקה מהקטע הפתוח $(-a,b)$, עם המבנה החלק הסטנדרטי שמושרה מ-$\\RR$, לתוך $M$. \nבה\"כ נניח ש-$\\gamma_0$ הוא העקום האינטגרלי המקסימלי, שאת קיומו ראינו בתרגול. \nאז $\\gamma_0$ חלקה, עולה ממש (כי $\\dot{\\gamma}_0(p)=X(p)\\gt 0$) ובפרט חח\"ע, וממשפט הפונקציה ההפכית נובע שהיא דיפאומורפיזם מ-$(-a,b)$, עם המבנה החלק הסטנדרטי המושרה מ-$\\RR$, על התמונה שלה, עם המבנה החלק המושרה מ-$M$. כידוע מאינפי, תחת המבנה החלק הסטנדרטי $(-a,b)$ דיפאומורפי ל-$\\RR$, למשל כי הפונקציה\n$$\\tan: \\left(-\\frac{\\pi}{2}, \\frac{\\pi}{2}\\right)\\to \\RR$$\nהיא דיפאומורפיזם, וממנה אפשר לקבל דיפאומורפיזם לכל קטע פתוח אחר ע\"י אינטרפולציה לינארית.\nלכן, מספיק להראות שהתמונה של $\\gamma_0$ היא $\\RR$, כלומר שהיא על. הטיעון דומה להוכחת ה-Uniform Time Lemma שראינו בתרגול:\nנניח בשלילה ש-$\\gamma_0$ לא על, אז $p:=\\sup_t\\gamma_0(t)\\lt \\infty$. השדה הוקטורי $X$ מוגדר בכל $\\RR$, לכן גם ב-$p$ – נסמן ב-\n$$\\gamma_p: (-2\\eeps,2 \\eeps)\\to M$$\n עקום אינטגרלי שמתחיל ב-$p$. נסמן $q:=\\gamma_p(-\\eeps)$, $t_0:=\\gamma_0^{-1}(q)$ ו-\n$$\\begin{aligned}\n\\gamma&: (-a,t_0+3\\eeps)\\to (\\RR,\\mathcal{S}) \\\\\n\\gamma(t)=&\\begin{cases}\n\\gamma_0(t) &-a\\le t\\le t_0 \\\\\n\\gamma_p(t-t_0-\\eeps) & t_0\\le t\\le t_0+3\\eeps\n\\end{cases}\n\\end{aligned}$$\nלשם הנוחות נסמן $h(t)=t-t_0-\\eeps$, כך ש-$\\gamma(t)=\\gamma_p\\circ h$ לכל $t_0\\le t\\le t_0+3\\eeps$.\n$\\gamma$ הוא עקום אינטגרלי: תחילה מתקיים\n$$\\gamma_0(t_0)=q=\\gamma_p(-\\eeps)=\\gamma_p(h(t_0))$$\nולכן החלקים בהגדרת $\\gamma$ מסכימים ב-$t_0$, כלומר היא מוגדרת היטב. היא חלקה ומקיימת את תכונת העקום האינטגרלי בכל נקודה $t\\neq t_0$ כנובע מההגדרה המקומית, ו-\n$$\\begin{aligned}\n(\\gamma_p\\circ h)'(t_0)=\\dot{\\gamma}_p(h(t_0))\\cdot 1=X(\\gamma_p(h(t_0)))=X(\\gamma_0)=\\dot{\\gamma}_0(t_0)\n\\end{aligned}$$\nלכן היא חלקה ומקיימת את תכונת העקום האינטגרלי גם ב-$t_0$. \nבנוסף, מכך ש-$\\gamma_0,\\gamma_p\\circ h$ שניהם עקומים אינטגרליים של השדה הוקטורי $X$ בקטע $[t_0,b)$ ו-$\\gamma_0(t_0)=(\\gamma_p\\circ h)(t_0)$, נסיק שהם בהכרח מתלכדים בכל $[t_0,b)$ (זאת לפי היחידות במשפט היסודי של המד\"ר ביריעות שראינו בתרגול), כלומר $\\gamma$ מרחיב את העקום $\\gamma_0$. לבסוף, $\\gamma_p$ עולה ממש, לכן\n$$\\gamma(t_0+2\\eeps)=\\gamma_p(\\eeps)\\gt \\gamma_p(0)=b$$\n ולכן $\\gamma$ מרחיב ממש את $\\gamma_0$, בסתירה למקסימליות. $\\square$\n\n\\newpage\n\n## שאלה 5\n$\\SL_n(\\RR)\\subseteq \\operatorname*{Mat}_{n\\times n}(\\RR)$ מטריצות עם דטרמיננטה $1$. נראה שזו חבורת לי ממימד $n^2-1$:\n\n### סעיף א'\n$F: \\RR^{n^2}=\\operatorname*{Mat}_{n\\times n}(\\RR)\\to \\RR$ העתקת הדטרמיננטה, כלומר $F(A)=\\det A$.\n**מ.ש.ל.** לכל מטריצה $B$, $dF_A(B)=\\trace(\\operatorname*{cof}(A)^TB)$.\n_הוכחה._ תחילה נצטמצם למקרה שהמטריצה $B$ היא $E_{ij}=(\\delta_{ij}(k,\\ell))_{k,\\ell}$: נניח שהראנו את השוויון עבור מטריצות אלו, אז כל מטריצה כללית $B$ אפשר לרשום כ-$B=b^{ij}E_{ij}$ (אמורה להיות כאן סכימה בהתאם לקונבנציית אינשטיין, מקווה שזה עובד גם בשני אינדקסים), ואז\n$$\\begin{aligned}\ndF_A(B)&=dF_A(b^{ij}E_{ij})\n\\overset{(1)}{=}b^{ij}dF_A(E_{ij})\n\\overset{(2)}{=}b^{ij}\\trace\\left(\\operatorname*{cof}(A)^TE_{ij}\\right) \\\\\n&\\overset{(3)}{=}\\trace\\left(b^{ij}\\operatorname*{cof}(A)^TE_{ij}\\right)\n\\overset{(4)}{=}\\trace\\left(\\operatorname*{cof}(A)^T(b^{ij}E_{ij})\\right) \n=\\trace\\left(\\operatorname*{cof}(A)^TB\\right)\n\\end{aligned}$$\nכש-$(1),(3)$ ו-$(4)$ נובעים מהלינאריות של הדיפרנציאל, העקבה והכפל במטריצה בהתאמה, ו-$(2)$ נובע מהמקרה הפרטי.\n\nאם כן, כזכור מלינארית לכל שתי מטריצות $X,Y\\in \\operatorname*{Mat}_{n\\times n}(\\RR)$,\n$$\\trace(Y^TX)=\\sum_{i,j=1}^n{X_{ij}Y_{ij}}$$\nובפרט\n$$\\trace\\left(\\operatorname*{cof}(A)^TE_{ij}\\right)=[\\operatorname*{cof}(A)]_{ij}=(-1)^{i+j}M_{ij}(A)$$\nכש-$M_{ij}(A)$ הוא המינור ה-$i,j$ של $A$. מצד שני,\n$$dF_A(E_{ij})=\\frac{\\partial F}{\\partial x_{(i,j)}}(A)$$\nכשב-$x_{(i,j)}$ הכוונה לקואורדינטה שמתאימה לרכיב ה-$i,j$ במטריצה תחת הזיהוי של $\\operatorname*{Mat}_{n\\times n}(\\RR)$ עם $\\RR^{n^2}$, כלומר זו הקואורדינטה ה-$(n-1)i+j$. כדי לחשב את הנגזרת החלקית, נרשום את פיתוח הדטרמיננטה לפי השורה ה-$i$:\n$$F(A)=\\det A=\\sum_{k=1}^nA_{ik}(-1)^{i+k}M_{ik}(A)$$\nכעת, הגורם $(-1)^{i+k}M_{ik}(A)$ אינו תלוי ב-$A_{ij}$, לכן\n$$dF_A(E_{ij})=\\frac{\\partial F}{\\partial x_{(i,j)}}(A)=\\sum_{k=1}^n (-1)^{i+k}M_{ik}(A)\\frac{\\partial}{\\partial x_{(i,k)}}(A_{ik})\\overset{(*)}{=}(-1)^{i+j}M_{ij}(A)=[\\operatorname*{cof}(A)]_{ij}$$\nכשהמעבר $(*)$ נובע מכך ש-$\\partial/\\partial x_{(i,k)}(A_{ij})=\\delta_{jk}$. לכן מתקיים השוויון הדרוש. $\\square$\n\n### סעיף ב'\n**מ.ש.ל.** $1$ ערך רגולרי של הדטרמיננטה על $\\operatorname*{Mat}_{n\\times n}(\\RR)$, שאנחנו מזהים עם $\\RR^{n^2}$, ולהסיק ש-$\\SL_n(\\RR)$ יריעה ממימד $n^2-1$.\n_הוכחה._ $F=\\det: \\RR^{n^2}\\to \\RR$ פונקציה פולינומיאלית, כזכור מאינפי, ובפרט חלקה. לכן מכך ש-$1$ ערך רגולרי שלה נובע מיד, לפי מה שראינו בתרגול 1, ש-$\\SL_n(\\RR)=F^{-1}(1)$ יריעה חלקה ממימד $n^2-1$.\nתהי $A\\in \\SL^n(\\RR)$. אז $dF_A$ העתקה לינארית לתוך $\\RR$, ולכן היא על אם ורק אם היא לא העתקת האפס. ולמשל עבור $\\operatorname*{cof}(A)$ מתקיים, לפי סעיף א',\n$$dF_A(\\operatorname*{cof}(A))=\\trace(\\operatorname*{cof}(A)^T\\operatorname*{cof}(A))=\\sum_{i,j=1}^n[\\operatorname*{cof}(A)]_{ij}^2=\\sum_{i,j=1}^nM_{ij}^2$$\nאבל הדטרמיננטה של $A$ היא לא $0$, לכן יש מינור שלה שאינו $0$ – אחרת, למשל לפי פיתוח לפי השורה הראשונה,\n$$1=\\det(A)=\\sum_{j=1}(-1)^{1+j}A_{ij}M_{ij}=0$$\nסתירה. לכן $dF_A(\\operatorname*{cof}(A))=\\sum M_{ij}^2\\gt 0$, כנדרש. $\\square$\n\n### סעיף ג'\n$M,N$ יריעות חלקות, $P\\subseteq M,Q\\subseteq N$ תת-יריעות. \n$f: M\\to N$ חלקה, $f(P)\\subseteq Q$.\n**מ.ש.ל.** $f|_P: P\\to Q$ חלקה. \n_הוכחה._ באמירה ש-$P\\subseteq M$ תת-יריעה אנו מתכוונים שהיא יריעה כך שההכלה $\\iota: P\\hookrightarrow M$ היא שיכון חלק (ובאופן דומה עבור $Q\\subseteq N$) – ואכן, \n$$f|_P=f\\circ\\iota: P\\to Q$$\nהיא העתקה חלקה כהרכבה של יריעות חלקות, כנדרש ($f(P)\\subseteq Q$, לכן אפשר להתייחס לצמצום $f|_P$ כפונקציה לתוך $Q$). $\\square$\n\n### סעיף ד'\n**מ.ש.ל.** פעולות הכפל וההפכי ב-$\\operatorname*{Mat}_{n\\times n}(\\RR)$, מצומצמות ל-$\\SL_n(\\RR)$, חלקות.\n_הוכחה._ נשתמש בסעיף ג' פעמיים:\nתחילה, נשים לב ש-$\\SL_n(\\RR)$ סגורה לכפל ולפעולת ההפכי. מסעיף ג' עם\n$$M=\\RR^{n^2}\\times \\RR^{n^2}, N=\\RR^{n^2}, P=\\SL_n(\\RR)\\times \\SL_n(\\RR), Q=\\SL_n(\\RR)$$\nועם $f: \\RR^{2n^2}\\to \\RR^{n^2}$ העתקת הכפל בין מטריצות (שהיא פולינומיאלית במקדמים, ובפרט חלקה), נסיק שפעולת הכפל חלקה. באותו אופן, עם\n$$M=N=\\RR^{n^2}, P=Q=\\SL_n(\\RR)$$\nועם $f: \\RR^{n^2}\\to \\RR^{n^2}$ העתקת ההפכי (שהיא רציונלית במקדמים, למשל לפי כלל קרמר, ובפרט חלקה), נסיק שגם פעולת ההפכי חלקה. $\\square$\n\n"
}