{
  "id": "102",
  "name": "",
  "body": "יהי $T=(V,E)$ העץ ה-$3$ רגולרי עם שורש שרירותי $o\\in V$, ו-$A$ תהליך אינווריאנטי חסום עליו (בקשתות או בצמתים).\nבהינתן צמתים $u,v\\in V$, נסמן ב-$u\\to v$ את המסלול (היחיד) מ-$u$ ל-$v$, וב-$A_{u, v}$ את הסכום של הקשתות או הצמתים לאורכו.\nנגדיר\n$$\\begin{aligned}\ns_{\\text{cloud}}&:=\\limsup_{n\\to\\infty}\\frac{1}{n}\\max_{v\\in S_n(o)}{A_{o, v}} \\\\\ns_{\\text{burst}}&:=\\sup_{\\zeta\\in \\partial T}\\limsup_{n\\to\\infty}\\frac{1}{n}A_{o, \\zeta_n} \\\\\ns_{\\text{sust}}&:=\\sup_{\\zeta\\in \\partial T}\\liminf_{n\\to\\infty}\\frac{1}{n}A_{o, \\zeta_n} \\\\\n\\end{aligned}$$\nמתקיים תמיד $s_{\\text{sust}}\\le s_{\\text{burst}}\\le s_{\\text{cloud}}$; ראינו גם טיעון די פשוט ש-$s_{\\text{burst}}=s_{\\text{cloud}}$ כ.ת. \n**משפט:** מתקיים $s_{\\text{sust}}=s_{\\text{cloud}}$ כ.ת., כלומר שלוש המהירויות מתלכדות.\n_הוכחה._ מספיק להניח ש-$A$ ארגודית, שכן הטענה מיתרגמת באופן ישיר לכל תהליך אינווריאנטי ע\"י שימוש בפירוק הארגודי.\nבנוסף, מספיק להראות זאת עבור תהליך בקשתות: בהינתן פרקולציה בצמתים $A$, נגדיר תהליך בקשתות $\\tilde{A}$ ע\"י\n$$\\tilde{A}(e)=\\frac{1}{2}\\left(A(e^-)+A(e^+)\\right)$$\nאז $A_{x\\to y}=\\tilde{A}_{x,y}+\\frac{1}{2}(A(x)+A(y))$, ולכן באופן אסימפטוטי הצפיפות של מסלול ב-$A$ וב-$\\tilde{A}$ זהה, לכן גם המהירויות מתלכדות (ובפרט שוות אחת לשנייה). לבסוף, מספיק להוכיח את הטענה עבור תהליך שמקבל ערכים ב-$[0,1]$.\n\nרעיון ההוכחה הוא להשתמש בסדרה של הילוכים מקריים \"חמדניים\", שנוטים ללכת במסלולים יותר ויותר צפופים, ושהמסלול שלהם חוזר על עצמו פחות ופחות (כלומר הם הולכים ומקרבים \"ענף צפוף\").\n\nיהי $\\eeps \\gt 0$. נסמן $a:=s_{\\text{cloud}}-\\eeps$, ולכל צומת $x\\in V$\n$$C_n(x):=\\set{y\\in S_n(x)\\mid A_{x,y}\\ge a},\\quad c_n(x):=|C_n(x)|$$\nנסמן ב-$\\Omega:=[0,1]^{E}$ את מרחב הקונפיגורציות, נגדיר סביבה אינווריאנטית $p: \\Omega\\times V\\times V\\to [0,1]$ ע\"י\n$$p_\\omega(x,y)=\\frac{1}{c_n(x)+\\eeps}\\one_{y\\in C_n(x)}+\\frac{1}{|S_n|}\\frac{\\eeps}{c_n(x)+\\eeps}\\one_{y\\in S_n(x)}$$\n(נדגיש שהמאורעות באינדיקטורים לא זרים). אינווריאנטיות ברורה מההגדרה, וזו אכן סביבה כי\n$$\\sum_{y\\in V}p_{\\omega}(x,y)=\\sum_{y\\in C_n(0)}\\frac{1}{c_n(x)+\\eeps}+\\frac{1}{|S_n|}\\sum_{y\\in S_n(x)}\\frac{\\eeps}{c_n(x)+\\eeps}=\\frac{c_n(x)}{c_n(x)+\\eeps}+\\frac{\\eeps}{c_n(x)+\\eeps}=1$$\nאנחנו מעוניינים בהילוך המקרי בסביבה המקרית (RWRE) שמוגדר, על קונפיגורציה קבועה $\\omega\\in \\Omega$, כשרשרת מרקוב עם הסתברויות מעבר $p_\\omega$. \nנגדיר גם פונקציית משקל (initial bias) $\\nu: \\Omega\\times V\\to [0,\\infty)$ ע\"י\n$$\\nu_\\omega(x)=c_n(x)+\\eeps$$\nגם זו בוודאי אינווריאנטית, ו-\n$$p_\\omega(x,y)\\nu_\\omega(x)=\\one_{y\\in C_n(x)}+\\frac{\\eeps}{|S_n|}\\one_{y\\in S_n(x)}=\\one_{x\\in C_n(y)}+\\frac{\\eeps}{|S_n|}\\one_{x\\in S_n(y)}=p_\\omega(y,x)\\nu_\\omega(y)$$\nלכן ההילוך המקרי המתקבל הפיך ביחס ל-$\\nu$. \nנסמן ב-$\\PP_{x}$ את המידה על $\\Omega\\times V^{\\NN}$ שמתארת את ההילוך המקרי האמור כשהוא מתחיל ב-$x$, וב-$\\PP_{\\omega,x}$ את המידה המתאימה על $V^\\NN$ שמתראת את ההילוך שמתחיל ב-$x$ על סביבה נתונה $\\omega\\in \\Omega$ ($\\PP_{\\omega,x}$ מתקבלות מ-$\\PP_x$ ע\"י פירוק לפי הקונפיגורציה). שתי המידות האלו, מבחינתנו, מצומצמות ל-$\\sigma$-אלגברה $\\mathcal{I}$ של המאורעות האינווריאנטיים שהם ביחס לכל האוטומורפיזמים של $T$. **להתייחס ל-$\\nu$ והמידות\\תוחלת המתאימות לה**\n\nלפי התוצאה המרכזית ב-Lyons, Schramm (1999) ומשפט 4.1 ב-Aldous, Lyons (2007), ההילוך המקרי המתקבל $\\PP_x$ הוא סטציונרי ביחס להזזה $\\mathcal{S}(\\omega, (v_i)_i)=(\\omega, (v_{i+1})_i)$ והפיך גלובלית. את הסטציונריות אפשר לנסח גם באופן שקול בכך שהמערכת $(\\Omega\\times V^{\\NN}, \\mathcal{I}, \\PP_x, \\mathcal{S})$ שומרת מידה. לפי משפט 4.6 במאמר השני, ההילוך המקרי ארגודי (**נימוק?**).\n\nבהינתן $\\omega\\in \\Omega$, את ההילוך המקרי בסביבה זו ניתן לפרש כהילוך מקרי על רשת: הגרף שלה הוא $G_n$ שצמתיו הם $V$ ושני קודקודים $x,y\\in V$ מחוברים בו אמ\"מ $d_T(x,y)=n$; הקיבולת של קשת $e=(x,y)$ נתונה ע\"י $c(x,y)=\\nu_\\omega(x)p_\\omega(x,y)$ ($c$ סימטרית בדיוק כי ההילוך הפיך). כלומר, ההילוך המקרי הנתון הוא הילוך מקרי על רשת מקרית (RNRW). נזכיר שהראנו בעבר של-$G_n$ יש קבוע איזופרימטרי מסדר גודל של $2^{n}-2^{n/2}$.\n\nנתבונן בסדרת ההילוכים $x^{(n)}=\\left(x^{(n)}_k\\right)_k$. נרצה להראות שהצפיפות של המסלול שהם קובעים גבוהה, ושהם חוזרים על עצמם מעט. \nבאשר לצפיפות, נקבע $n$ ונקודת התחלה $o\\in V$, ונסמן ב-$x_k:=x_k^{(n)}$ את ההילוך המקרי שמתחיל ב-$o$. תהי $(v_k)_k$ את סדרת הצמתים המתקבלת משרשור המסלולים $x_{i}\\to x_{i+1}$, כך ש-$o=x_0=v_0$ ו-$x_{k}=v_{nk}$.\n\nלכל $k$, נרשום $k=qn+r$, אז\n$$\\sum_{i=0}^{k-1}{A_{v_i,v_{i+1}}}=\\sum_{i=0}^{q}A_{x_i,x_{i+1}}+\\sum_{i=qn}^{k-1}A_{v_{i},v_{i+1}}$$\nולכן\n$$0\\le \\sum_{i=0}^{k-1}{A_{v_i,v_{i+1}}}-\\sum_{i=0}^{q}A_{x_i,x_{i+1}}\\le n\n\\implies \\lim_{k\\to\\infty}\\frac{1}{k}\\left(\\sum_{i=0}^{k-1}{A_{v_i,v_{i+1}}}-\\sum_{i=0}^{q}A_{x_i,x_{i+1}}\\right)=0$$\nכעת $\\frac{1}{k}=\\frac{q}{nq+r}\\frac{1}{q}\\approx \\frac{1}{n}\\frac{1}{q}$, לכן\n$$\\lim_{q\\to \\infty}\\left(\\frac{1}{k}\\sum_{i=0}^{k-1}A_{v_i,v_{i+1}}-\\frac{1}{q}\\sum_{i=0}^q\\frac{1}{n}A_{x_i,x_{i+1}}\\right)=0$$\nכלומר באופן אסימפטוטי, הצפיפות של המסלול $(v_i)$ והצפיפות של הממוצעים $\\frac{1}{n}A_{x_i,x_{i+1}}$ מתלכדות. צפיפות הממוצעים נתונה לנו ע\"י המשפט הארגודי (מסטציונריות ההילוך):\n$$\\frac{1}{N}\\sum_{i=0}^{N-1}\\frac{1}{n}A_{x_i,x_{i+1}}\\xrightarrow[N\\to\\infty]{\\text{a.s. \\& }L^1}\\EE_\\nu\\left(\\frac{1}{n}A_{x_0,x_1}\\right)=\\frac{1}{n}\\frac{\\EE(A_{x_0,x_1}\\nu)}{\\EE(\\nu)}$$\nכעת, כל צעד של ההילוך בצומת $x$ מתקבל מהגרלה של מטבע, עם סיכוי של $c_n(x)/(c_n(x)+\\eeps)$ להצלחה; נסמן את המאורע שבו ההגרלה מצליחה, עבור הצעד הראשון, ב-$B$. אז\n$$\n\\frac{1}{n}\\frac{\\EE(A_{x_0,x_1}\\nu)}{\\EE(\\nu)}\\ge\n\\frac{1}{n}\\frac{\\EE(an\\one_B\\nu)}{\\EE(\\nu)}=\n\\frac{1}{n}\\frac{an\\EE(\\EE[\\nu\\one_B\\mid \\nu])}{\\EE(\\nu)}=\n\\frac{a\\EE(\\EE(\\nu-\\eeps))}{\\EE(\\nu)}=a\\left(1-\\frac{\\eeps}{\\EE(c_n)+\\eeps}\\right)\n$$\nוראינו בעבר ש-$\\EE(c_n)\\underset{n\\to\\infty}{\\longrightarrow}\\infty$.\n\nכעת, נשים לב ש-$x^{(n)}$ חולף כ.ת. לכל $n$: נקבע סביבה $\\omega\\in \\Omega$, אז $c_\\omega(x,y)\\ge \\eeps$ לכל זוג צמתים, ולכן מעקרון המונוטוניות של Rayleigh ההילוך על הרשת שנקבעת ע\"י $\\omega$ חולף אמ\"מ ההילוך על $G_n$, כשלכל קשת יש משקל $\\eeps$, חולף. אבל ההילוך הזה הוא פשוט הילוך מקרי פשוט, והוא חולף כי הקבוע האיזופרימטרי של $G_n$ חיובי.\n\nאם כן, ההילוך קובע ענף (מקרי) שאליו ההילוך מתכנס בסופו של דבר – אפשר לקבל אותו ע\"י מחיקת מעגלים בהילוך, או לחילופין ע\"י התבוננות באוסף הצמתים ב-$T$ שההילוך חוצה מספר אי-זוגי של פעמים (נשים לב שההילוך בוחר בכל פעם מסלול באופן $n$ בעץ $T$, לכן \"חצייה\" של צומת אינה בהכרח נחיתה בו בסוף הצעד). נסמן את הענף הזה, עבור מסלול חולף $v$, ע\"י $\\xi(v)$.\nכמו כן, עבור מסלול כלשהו $v$, נגדיר את המהירות שלו ע\"י $\\lim_k{d(v_k,v_0)/k}$ כל עוד הגבול קיים.\n\nאבחנה מרכזית בהוכחה שלנו היא שככל שהמהירות של ההילוך גדלה, צפיפות הקשתות המשותפות למסלול $v$ שנקבע ע\"י שרשור המסלולים $x_i\\to x_{i+1}$ ולענף $\\xi(x)=\\xi(v)$ שאליו ההילוך מתכנס, הולכת וגדלה. ליתר דיוק, אם המהירות של $v$ היא  $1-\\eeps$, אז צפיפות הקשתות המשותפות ל-$v,\\xi(v)$ היא $1-2\\eeps$ (אינטואיטיבית, זה כי כל קשת שלא תורמת למהירות היא קשת שחוזרים עליה בשלב מאוחר יותר, כלומר עוברים עליה פעמיים באופן שאינו תורם ל-$\\xi$; **צריך הוכחה מדויקת**).\n\nראינו שבאופן אסימפטוטי ב-$n$, הצפיפות של המסלול $v$ היא לפחות $a$; אם נראה שהמהירות של סדרת ההילוכים $v^{(n)}$ שואפת ל-$1$, נקבל ש-\n$$s_{\\text{sust}}\\ge \\sup_{n}\\left(\\operatorname*{density}(\\xi(v)\\right)\\ge a=s_{\\text{cloud}}-\\eeps$$\nוסיימנו. באופן שקול, עלינו להראות ש-$\\frac{1}{n}\\operatorname*{speed}(x^{(n)})\\to 1$ כ.ת.\nובכן, נקבע $n$. הסדרה $Y_{ij}=d_T(x_i,x_j)$ תת-אדיטיבית ו-$x:=x^{(n)}\\sim\\PP_o$ ארגודי, לכן מהמשפט הארגודי התת-אדיטיבי הגבול\n$$\\operatorname*{speed}(x)=\\lim\\frac{1}{k}d(o,x_k)$$\nקיים וקבוע כ.ת.\nיתר על כן, כמו שמוסבר במאמר הסקירה על FPP, בע\"מ 25, אם הגבול\n$$B_{ij}=\\lim_{N\\to\\infty} Y_{iN}-Y_{jN}=\\lim_{N\\to\\infty}d(x_i,x_N)-d(x_j,x_N)$$\nקיים כ.ת., אז $(B_{ij})$ תהליך אדיטיבי שמקיים\n$$\\operatorname*{speed}(x)=\\textstyle\\inf_{k}\\frac{1}{k}\\EE_{\\nu}(Y_{0,k})=\\EE_{\\nu}(B_{0,1})$$\n(למצוא רפרנס נוסף לפירוק הארגודי התת-אדיטיבי, או להוכיח במסודר, או שניהם).\n\nאם כן, עלינו להראות ש-\n$$\\lim_{n}\\textstyle\\frac{1}{n}\\EE_{\\nu}(B_{0,1}^{(n)})=1$$\nובפרט שהגבול קיים. \nנסמן ב-$M(x,y,z)$ את החציון של שלושה צמתים $x,y,z\\in V$ (זו הנקודה היחידה שנמצאת בחיתוך של שלושת המסלולים $x\\to y, y\\to z,z\\to x$). אז\n$$d(x_0,x_N)-d(x_1,x_N)=d(x_0,m_N)-d(x_1,m_N)$$\nכש-$m_N:=M(x_0,x_1,x_N)$. $m_N$ תמיד נמצאת על הישר $x_0\\to x_1$, לכן \n$$d(x_0,m_N)+d(x_1,m_N)=d(x_0,x_1)=n\\implies d(x_0,x_N)-d(x_1,x_N)=n-2d(x_1,m_N)$$\nההילוך $x$ חולף, לכן הוא חוצה את הישר $x_0\\to x_1$ מספר סופי של פעמים כ.ת.; אחרי שהוא חוצה אותו בפעם האחרונה, $m_N$ נשאר קבוע, ולכן הגבול $B_{0,1}$ קיים כ.ת. (ולמעשה הסדרה שמגדירה אותו כ.ת. קבועה החל ממקום מסוים). \n\nנסמן $|y|_x:=d(x,y)$, ב-$y\\wedge_x z$ את הצומת הרחוק ביותר מ-$x$ שמשותף למסלולים $x\\to y,x\\to z$, וב-$y\\wedge_x \\zeta$ את המושג המקביל עבור ענף אינסופי  (**הגדרה מדויקת?**), אז \n$$d(x_1,m_N)=d(x_1,x_0\\wedge_{x_1} \\xi(x))\\overset{d}{=}d(x_0,x_{-1}\\wedge_o\\xi(S^{-1}x))=|x_{-1}\\wedge _o \\xi|_o=:g_o(x_{-1},\\xi)$$\nכש-$\\xi:=\\xi(x)=\\xi(S^{-1})$ אינווריאנטי להזזות והשוויון האמצעי נכון מסטציונריות.\nלכן\n$$\\operatorname*{speed}(x)=\\frac{1}{n}\\EE_{\\nu}(B_{0,1})=\\frac\n{n-2\\EE(g_o(x_{-1},\\xi))}{n}=1-\\frac{2}{n}\\EE_{\\nu}(g_o(x^{(n)}_{-1},\\xi^{(n)}))$$\nוצריך למעשה להראות שהתוחלת מימין שואפת ל-$0$. נקבל זאת משילוב שתי הטענות\n$$\\limsup_{n\\to\\infty}\\EE_{\\nu}(g_o(x_{-1}^{(n)},x_1^{(n)}))\\le C,\\quad \n\\limsup_{n}\\frac{1}{n}\\EE_{\\nu}(g_o(x_{-1}^{(n)},\\xi^{(n)})-g_o(x_{-1}^{(n)},x_1^{(n)}))\\le0$$\nשילוב שתי התכונות, יחד עם האי-שליליות של $g_o(x^{(n)}_{-1},\\xi^{(n)})$, נותנת את הדרוש.\nבאשר לטענה הימנית, נסמן זמנית $D=g_o(x_{-1}^{(n)},\\xi^{(n)})-g_o(x_{-1}^{(n)},x_1^{(n)})$, אז\n$$\\begin{aligned}\n\\frac{1}{n}\\EE_{\\nu}(D)&=\\frac{1}{n}\\EE(D|D\\gt 0)\\PP(D \\gt 0)+\\frac{1}{n}\\EE(D\\mid D\\le 0)\\PP(D \\le 0) \\\\\n&\\le \\frac{1}{n}n\\PP(D\\gt 0)+0\\le \\PP_o\\left(g_o(x_{-1}^{(n)},\\xi^{(n)})\\gt g_o(x_{-1}^{(n)},x_1^{(n)})\\right)\n\\end{aligned}$$\nלכן מספיק להראות שההסתברות הזו שואפת ל-$0$. כעת, תנאי הכרחי לכך ש-$g_o(x_{-1}^{(n)},\\xi^{(n)})\\gt g_o(x_{-1}^{(n)},x_1^{(n)})$ הוא שבשלב מסוים אחרי הצעד הראשון, החיתוך חוזר וחוצה שוב את הצומת $m=x_{-1}^{(n)}\\wedge_0 x_1^{(n)}$, שנמצאת במרחק $n-g_o(x_{-1}^{(n)},x_1^{(n)})$ מ-$x_1$. \nנסמן ב-$q^{(n)}(j)$ את ההסתברות שההילוך אי פעם חוצה קשת כלשהי $e$ במרחק $j$ מנקודת ההתחלה (מאינווריאנטיות, זה לא תלוי בקשת הספציפית), וב-$B_{x,j}$ את המאורע שההילוך חוצה את הקשת ה-$j$ בכיוון $x$ (כשמודדים את המרחק מנקודת ההתחלה), אז $B_{x,j}$ יורדת ב-$j$. לכן\n$$\\begin{aligned}\n\\PP_{\\omega,o}\\!&\\left(g_o(x_{-1}^{(n)},\\xi^{(n)})\\gt g_o(x_{-1}^{(n)},x_1^{(n)})\\right)\\le \n\\sum_{j=0}^n\\PP_{\\omega,x_1}(B_{o,n-j})\\PP_{\\omega,o}(g_o(x_{-1}^{(n)},x_1^{(n)})=j) \\\\\n&\\overset{(1)}{\\le}\\sum_{j=0}^J\\PP_{\\omega,x_1}(B_{o,n-j})\\PP_{\\omega,o}(g_o(x_{-1}^{(n)},x_1^{(n)})=j)+\\PP_{\\omega,x_1}(B_{o,n-(j+1)}))\\PP_{\\omega,o}(g_o(x_{-1}^{(n)},x_1^{(n)}\\gt J) \\\\\n&\\overset{(2)}{\\le}J\\PP_{\\omega,x_1}(B_{o,n-J})+\\PP_{\\omega,o}(g_o(x_{-1}^{(n)},x_1^{(n)}\\gt J)\n\\end{aligned}$$\nכשב-$(1)$ פירקנו את הסכום עבור $J$ שרירותי וב-$(1),(2)$ השתמשנו במונוטוניות של $\\PP_{\\omega,x_1}(B_{o,n-j})$.\nכעת, ניקח את התוחלת של שני הצדדים ונקבל\n$$\\PP_o\\left(g_o(x_{-1}^{(n)},\\xi^{(n)})\\gt g_o(x_{-1}^{(n)},x_1^{(n)})\\right)\\le Jq^{(n)}(n-J)+\\PP_{o}\\left(g_o(x_{-1}^{(n)},x_1^{(n)})\\gt J\\right)\\le  Jq^{(n)}(n-J)+\\frac{C}{J}$$\nכשבמעבר האחרון השתמשנו בהנחה על החסימות של $\\EE(g_o(x_{-1}^{(n)},x_1^{(n)}))$ (**למעלה הוא מופיע עם $\\nu$!**) ובא\"ש מרקוב.\nלכן, מספיק למצוא תת-סדרה $J_n\\to \\infty$ כך ש-$J_nq^{(n)}(n-J_n)\\to 0$. \nכדי לעשות זאת, נשים לב שמספר החציות של ההילוך על קשת $e$ נתונה ע\"י $2u_e-1$, כש-$u_e$ הוא מספר ה-upcrossings של הקשת (השתמשנו כאן בכך שהחילוף חולף). נסמן גם ב-$u_j$ את סך כל ה-upcrossings של הרמה ה-$j$. לפי תוצאה של הוכמן (2006), מתקיים\n$$\\PP(u_j^{(n)}=k)\\le c\\rho^k$$\nכש-$\\rho\\in (0,1)$ ו-$c$ תלוים רק ב-$\\delta=\\frac{1}{n-j}$, *ולא* בתהליך.\nלכן\n$$\\EE\\left(u_j^{(n)}\\right)=\\sum_{k=0}^\\infty k\\PP(u_j^{(n)}=k)\\le c\\sum_{k=0}^{\\infty}k\\rho^k=\\frac{c\\rho}{(1-\\rho)^2}=:\\mathcal{C}_{n-j}$$\nכש-$\\mathcal{C}_{n-j}$ תלוי רק ב-${n-j}$. כעת ההתפלגות של $u_e$ זהה לכל הקשתות שמרחקן מ-$o$ זהה, לכן\n$$\\EE\\left(u_j^{(n)}\\right)=|S_{n+1}|\\EE\\left(u_e^{(n)}\\right)\\ge \\PP\\left((u_e^{(n)}\\ge 1\\right)=q^{(n)}(j)\\implies q^{(n)}(j)\\le \\frac{\\mathcal{C}_{n-j}}{|S_{n+1}|}$$\nבפרט, $q^{(n)}(n-j)\\lt C_{j}/|S_{n+1}$ *תלוי רק ב-$j$, לא ב-$n$*.\nולכן\n$$J_nq^{n}(n-J_n)\\le\\frac{J_nC_{J_n}}{|S_{n+1}|}$$\nעבור בחירה מתאימה של $J_n$, הסדרה הזו מתכנסת ל-$0$: למשל, $|S_{n+1}|\\to \\infty$, לכן לכל $i$ יש $n_i$ שהחל ממנו\n$$\\frac{iC_{J_{i}}}{|S_{n}|}\\lt \\frac{1}{i}$$\nואז לכל $k$ ניקח את $J_k=i$ כש-$i$ הוא האינדקס (הייחודי) שעבורו $k\\in [n_i,n_{i+1}]$.\n\nנותר, אם כן, להראות ש-$\\limsup_n\\EE_\\nu\\left(g_o\\left(x_{-1}^{(n)}, x_1^{(n)}\\right)\\right)\\le C$.\nנסמן $\\tilde{\\nu}=\\frac{\\nu}{\\EE(\\nu)}$. מא\"ש ג'נסן, מתקיים\n$$\\EE_\\nu(g_0(x_{-1}^{(n)},x_1^{(n)}))^2=\\EE(g_0(x_{-1}^{(n)},x_1^{(n)})\\tilde\\nu)^2\\le\n\\EE\\left(\\left(g_0(x_{-1}^{(n)},x_1^{(n)})\\tilde\\nu\\right)^2\\right)$$\nולכן מספיק להראות ש-$\\EE\\left(g_o^2\\left(x_{-1}^{(n)}, x_1^{(n)}\\right)\\nu^2\\right)$ חסום באופן אסימפטוטי. \nעבור סביבה נתונה $\\omega\\in \\Omega$, מתקיים\n$$\\begin{aligned}\n\\EE_\\omega(g^2_o(x_{-1},x_1))&=\\sum_{y,z\\in S_n(o)}g^2_o(y,z)\\PP_\\omega(x_{-1}=y)\\PP_\\omega(x_1=z) \\\\\n&=\\frac{1}{\\nu_\\omega^2(o)}\\sum_{y,z\\in S_n(o)}g^2_o(y,z)\\left(\\one_{y\\in C_n(o)}+\\frac{\\eeps}{|S_n|}\\right)\\left(\\one_{z\\in C_n(o)}+\\frac{\\eeps}{|S_n|}\\right) \\\\\n&=\\frac{1}{\\nu_\\omega^2(o)}\\left(\n\\sum_{y,z\\in C_n(o)}g^2_{o}(y,z)+\\frac{\\eeps}{|S_n|}\\sum_{\\substack{y\\in C_n(o) \\\\ z\\in S_n(o)}}g^2_{o}(y,z)+\\frac{\\eeps^2}{|S_n|^2}\\sum_{y,z\\in S_n(o)}g^2_o(y,z)\n\\right)\n\\end{aligned}$$\nולכן\n$$\\tilde\\nu_\\omega^2(o)\\EE_\\omega(g^2_o(x_{-1},x_1))=\\frac{1}{\\EE(\\nu)^2}\\left(\\sum_{y,z\\in C_n(o)}g^2_{o}(y,z)+2\\frac{\\eeps}{|S_n|}\\sum_{\\substack{y\\in C_n(o) \\\\ z\\in S_n(o)}}g^2_{o}(y,z)+\\frac{\\eeps^2}{|S_n|^2}\\sum_{y,z\\in S_n(o)}g^2_o(y,z)\\right)$$\nאבחנה חשובה כעת היא שעבור $y\\in S_n(o)$ קבוע, מתקיים\n$$\\begin{aligned}\n\\sum_{z\\in S_n(o)}g_o(y,z)&=\\sum_{k=0}^{n}k|\\set{z\\in S_n(o)\\mid g_o(y,z)=k}|=n\\cdot 1+\\sum_{k=1}^{n-1}k2^{n-1-k} \\\\\n&=n+2^{n-1}\\sum_{k=1}^{n-1}\\frac{k}{2^k}\\le n+2^{n-1}\\sum_{k=1}^{\\infty}\\frac{k}{2^k}=n+2^n\n\\end{aligned}$$\nובאופן דומה\n$$\\sum_{z\\in S_n(o)}g^2_o(y,z)\\le n^2+2^{n-1}\\sum_{k=1}^\\infty\\frac{k^2}{2^k}=n^2+6\\!\\cdot\\!2^{n-1}=n^2+3\\!\\cdot\\!2^n$$\nלכן, המחוברים האחרון והאמצעי בסכום שלעיל הם\n$$\\begin{aligned}\n&\\frac{\\eeps^2}{|S_n|^2}\\sum_{y,z\\in S_n(o)}g^2_o(y,z)=\\frac{\\eeps^2}{|S_n|^2}|S_n|(n^2+3\\!\\cdot\\!2^n)=\\frac{\\eeps^2(n^2+3\\!\\cdot\\!2^n)}{3\\!\\cdot\\!2^{n-1}}\\longrightarrow 2\\eeps^2 \\\\\n&\\frac{\\eeps}{|S_n|}\\sum_{\\substack{y\\in C_n(o) \\\\ z\\in S_n(o)}}g_o^2(y,z)=\\frac{\\eeps}{|S_n|}|C_n(o)|(n^2+3\\!\\cdot\\!2^n)=c_n(o)\\frac{\\eeps(n^2+3\\!\\cdot\\!2^n)}{3\\!\\cdot\\!2^{n-1}} \\\\\n&\\implies\\frac{1}{\\EE(\\nu)^2}\\left(\\frac{\\eeps}{|S_n|}\\sum_{\\substack{y\\in C_n(o) \\\\ z\\in S_n(o)}}g_o^2(y,z)+\\frac{\\eeps^2}{|S_n|^2}\\sum_{y,z\\in S_n(o)}g^2_o(y,z)\\right)\\underset{n\\to\\infty}{\\longrightarrow} 0\n\\end{aligned}$$\n ואנחנו נותרים עם המחובר \n$$\\frac{1}{\\EE(\\nu)^2}\\sum_{y,z\\in C_n(o)}g^2_o(y,z)$$\nנסמן\n$$E_{n,k}(x):=\\set{y,z\\in C_n(x)\\mid g_x(y,z)=k}\\subseteq C_n(x)\\times C_n(x)$$\n \n\n\n\n\n\n\n\n\n\n**הכרחי שהתהליך יהיה חסום? איפה משתמשים בזה?**"
}