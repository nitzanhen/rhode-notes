{
  "id": "64",
  "name": "גאודיף מטלה 4",
  "body": "## שאלה 1\n$S,M$ יריעות חלקות, $\\iota: S\\hookrightarrow M$ אימרסיה חלקה חח\"ע.\nה**דחיפה קדימה** של שדה וקטורי $V\\in\\mathfrak{X}(S)$, בנקודה $q=\\iota(p)$, היא $D\\iota(V)(q):=d\\iota_{p}V(p)$.\n**מ.ש.ל.** לכל $V\\in\\mathfrak{X}(S)$, הדחיפה קדימה $D\\iota(V)$ מתרחבת לשדה וקטורי חלק בסביבה של $\\iota(S)$ אם ורק אם $\\iota$ שיכון חלק.\n_הוכחה._ תחילה נניח ש-$\\iota$ שיכון, אז $\\tilde{S}:=\\iota(S)\\subseteq M$ תת-יריעה ו-$\\iota: S\\to \\tilde{S}$ דיפאומורפיזם. \nנסמן $X:=D\\iota(V)$. אז כמו שראינו בתרגול, $X\\in \\mathfrak{X}(\\tilde{S})$ חלק אמ\"מ לכל $f\\in C^{\\infty}(\\tilde{S})$, $Xf\\in C^\\infty(\\tilde{S})$. \nתהי $f$ חלקה על $\\tilde{S}$. נקבע $q=\\iota(p)$, ותהי $\\beta: (-\\eeps,\\eeps)\\to \\tilde{S}$ מסילה חלקה כך ש-$\\beta(0)=q,\\dot{\\beta}(0)=X_q$. אז\n$$(Xf)(q)=X_qf=\\frac{d}{dt}\\bigg|_{t=0}(f\\circ \\beta)$$\nנסמן $\\alpha:=\\iota^{-1}\\circ \\beta: (-\\eeps,\\eeps)\\to S$, אז $\\alpha(0)=\\iota^{-1}(q)=p$ ו-\n$$\\dot{\\alpha}(0)=d\\iota^{-1}_{\\beta(0)}\\circ \\dot{\\beta}(0)=d\\iota^{-1}_q\\circ X_q=d\\iota^{-1}_{\\iota(p)}\\circ d\\iota_p(V_p)=V_p$$\nלכן\n$$V_p(f\\circ \\iota)=\\frac{d}{dt}\\bigg|_{t=0}(f\\circ \\iota\\circ \\alpha)=\\frac{d}{dt}\\bigg|_{t=0}(f\\circ \\beta)=X_qf$$\nכלומר \n$$(Xf)(q)=X_qf=V_p(f\\circ \\iota)=\\big(V(f\\circ \\iota)\\big)(\\iota^{-1}(q))$$\nאבל $f\\circ \\iota\\in C^{\\infty}(S)$ כי $f,\\iota$ חלקות, ו-$\\iota^{-1}: \\tilde{S}\\to S$ חלקה כי $\\iota: S\\to \\tilde{S}$ דיפאומורפיזם. לכן $Xf\\in C^{\\infty}(\\tilde{S})$, ולכן $X$ שדה וקטורי חלק. \nבפרט, $X: \\tilde{S}\\to TM$ פונקציה חלקה; מההגדרה של פונקציה חלקה על קבוצה כללית, נקבל שלכל $q\\in \\tilde{S}$ יש סביבה פתוחה $W_q\\subseteq M$ ופונקציה חלקה $X_q: W_q\\to TM$ כך ש-\n$$X_q|_{W_q\\cap \\tilde{S}}=X|_{W_q\\cap \\tilde{S}}$$\nבפרט, $W:=\\bigcup_q W_q$ סביבה פתוחה של $\\tilde{S}$. זו גם תת-יריעה פתוחה של $M$ (כתת-קבוצה פתוחה), לכן יש פיצול יחידה $\\psi_q: W\\to [0,1]$ שכפוף ל-$\\set{W_q}_q$. נגדיר\n$$\\tilde{X}:=\\sum_{q}\\psi_qX_q$$\nזה שדה וקטורי חלק ב-$W$: כל $X_q$ חלק ב-$W_q$, ו-$\\psi_q$ נתמכת בו, לכן $\\psi_qX_q$ חלק ב-$W$; ולכל נקודה יש סביבה שבה רק מספר סופי מפונציות הפיצול $\\set{\\psi_q}_q$ לא מתאפסות, כלומר בסביבה זו $\\tilde{X}$ נתון כסכום סופי של שדות וקטוריים חלקים. לכן הוא חלק בכל $W$. לבסוף, לכל $y\\in \\tilde{S}$ ולכל סביבה $W_q$ שמכילה את $y$, מתקיים $X_q(y)=X(y)$ מההגדרה של $X_q$. לכן\n$$\\tilde{X}(y):=\\sum_{q}\\psi_qX_q(y)=X(y)\\sum_q\\psi_q(y)=X(y)$$\nכשבשוויון האחרון השתמשנו בעובדה שהסכום $\\sum\\psi_q=1$ בכל $W$. אז $\\tilde{X}|_{\\tilde{S}}=X$, כלומר $X$ מתרחב לסביבה פתוחה של $\\tilde{S}$, כנדרש.\n\nבכיוון השני, נניח שהדחיפה קדימה של כל שדה וקטורי על $S$ מתרחבת לשדה וקטורי בסביבת $\\tilde{S}$. אנחנו רוצים להראות ש-$\\iota$ שיכון, כלומר הומאומורפיזמם על התמונה שלה; ידוע שהיא רציפה (כי היא חלקה) וחח\"ע, לכן נותר להראות שהיא פתוחה.\nתהי אפוא $U\\subseteq S$ פתוחה. אז $\\iota(U)$ פתוחה ב-$\\iota(S)$ אמ\"מ לכל $q\\in \\iota(U)$ יש $W\\subseteq \\iota(S)$ פתוחה כך ש-$q\\in W\\subseteq \\iota(U)$, או באופן שקול אמ\"מ לכל $q\\in \\iota(U)$ יש $W\\subseteq M$ פתוחה כך ש-$q\\in W\\cap \\iota(S) \\subseteq \\iota(U)$.\nובכן, ראינו שלכל יריעה יש בסיס של כדורי קואורדינטות רגולרים, ובפרט יש כדור קואורדינטות רגולרי $B\\subseteq U$ שמכיל את $p:=\\iota^{-1}(q)$ ($p$ מוגדר ביחידות כי $\\iota$ חח\"ע). אז\n$$q\\in \\iota(B)\\subseteq \\iota(\\bar{B})\\subseteq \\iota(U)$$\nמההנחה $B$ מוכלת בסביבת קואורידנטות $(\\tilde{U},\\pphi)$, ובה בפרט יש שדה וקטורי טבעי $V_0=\\partial/\\partial x_1$ שאינו מתאפס; ניקח פונקציית Bump חלקה $\\psi$ שנתמכת ב-$\\tilde{U}$ ושווה זהותית ל-$1$ ב-$\\bar{B}$, אז $V:=\\psi V_0$ חלק בכל $S$, נתמך ב-$U$ ומתלכד עם $V_0$ ב-$\\bar{B}$.\nמההנחה, $D\\iota(V)$ ניתנת להרחבה לשדה וקטורי $X$ בסביבה פתוחה $W_0$ של $\\iota(S)$; בפרט\n$$W:=\\set{y\\in W_0\\mid X(y)\\neq 0}$$\nגם היא פתוחה ב-$W_0$, ולכן ב-$M$ ($X$ חלקה, לכן רציפה). ואמנם, לכל $x\\in S$ כך ש-$V(x)=0$ מתקיים\n$$X(\\iota(x))=D\\iota(\\iota(x))=d\\iota_{x}(V(x))=0$$\nולכן $W\\cap \\iota(S)\\subseteq \\iota(U)$ (כי $V$ נתמך ב-$U$). לבסוף, $q\\in W\\cap \\iota(S)$ כי $X(q)=V(p)\\neq 0$, ולכן $W$ מקיימת את הדרוש. $\\square$\n\n\\newpage\n\n## שאלה 2\n$M$ יריעה חלקה קשירה. \n**מ.ש.ל.** לכל $p,q\\in M$ יש דיפאומורפיזם של $M$ שלוקח את $p$ ל-$q$.\n_הוכחה._ תחילה, נראה שלכל שתי נקודות $p,q\\in M$, אם יש מסילה משוכנת שלוקחת את $p$ ל-$q$, כלומר יש שיכון חלק $\\gamma: (0-\\eeps,1+\\eeps)\\hookrightarrow M$ כך ש-$\\gamma(0)=p,\\gamma(1)=q$, אז יש דיפאומורפיזם של $M$ שלוקח את $p$ ל-$q$.\nאכן, בקטע $(0-\\eeps,1+\\eeps)$ יש לנו את השדה הוקטורי הבסיסי $V=d/dt$. $\\gamma$ שיכון חלק, ולכן משאלה 1 יש לדחיפה קדימה $D\\gamma(V)$ של $V$ הרחבה לשדה וקטורי חלק $X$ בסביבה פתוחה $W$ של $\\gamma((0-\\eeps,1+\\eeps))$.\nאז לכל $t\\in (0-\\eeps,1+\\eeps)$,\n$$X(\\gamma(t))=D\\gamma(V)(\\gamma(t))=d\\gamma_t(V_t)=\\dot{\\gamma}(t)$$\nכלומר $\\gamma$ עקום אינטגרלי של $X$. נבנה ממנו שדה וקטורי חלק בכל $M$ עם תומך קומפקטי:\nיהי $x$ במסילה $P:=\\gamma([0,1])$, אז יש פרמטריזציה מקומית $(U_x,\\pphi_x)$, בה\"כ $\\pphi_x(U_x)\\subseteq W$, שממורכזת ב-$x$. $U_x\\subseteq \\RR^n$ פתוחה, לכן מכילה כדור פתוח $A_0$ סביב $0=\\pphi_x^{-1}(x)$ ברדיוס $r\\gt 0$ כלשהו. נסמן גם ב-$B_0$ את הכדור הפתוח ברדיוס $r/2\\gt 0$ סביב $0$, אז \n$$0\\in B_0\\subseteq \\bar{B}_0\\subseteq A_0\\subseteq \\bar{A}_0\\subseteq \\tilde{U}_x$$\nו-$\\pphi_x: U_x\\to \\pphi_x(U_x)$ הומאומורפיזם, לכן עבור $A_x:=\\pphi_x(A_0),B_x:=\\pphi_x(B_0)$ מתקיים\n$$x\\in B_x\\subseteq \\bar{B}_x\\subseteq A_x\\subseteq \\bar{A}_x\\subseteq \\pphi_x(U_x)\\subseteq W$$\nכעת, הקבוצות $\\set{B_x}_{x\\in P}$ מהוות כיסוי של $P$; זו קבוצה קומפקטית (כתמונה רציפה של הקטע הסגור $[0,1]$), לכן יש לה תת-כיסוי סופי\n$$B_i:=B_{x_i}, 1\\le i\\le k$$\nנסמן בהתאם גם $A_i:=A_{x_i}$, אז \n$$A:=A_1\\cup...\\cup A_k\\supseteq B_1\\cup ...\\cup B_k\\supseteq M$$\nו-$K:=\\bar{B}_1\\cup ...\\cup \\bar{B}_k\\subseteq A$ סגורה כאיחוד סופי של סגורות. לכן יש פונקציית bump חלקה $\\psi$ ששווה ל-$1$ זהותית ב-$K$ ומתאפסת מחוץ ל-$A$. נתבונן בשדה הוקטורי\n$$\\tilde{X}:=\\psi X \\in \\mathfrak{X}(M)$$\nאז $\\tilde{X}|_K=X|_K$, ובפרט $\\gamma$ עקום אינטגרלי של $\\tilde{X}$. מצד שני,\n$$\\supp\\psi\\subseteq A\\subseteq \\bar{A}=\\bar{A}_1\\cup...\\cup \\bar{A}_k$$\nכשהשוויון האחרון נובע מכך שהסגור של איחוד סופי הוא איחוד הסגורים; בפרט זו קבוצה קומפקטית כי כל $\\bar{A}_i$ היא תמונה רציפה של כדור סגור ב-$\\RR^n$, דהיינו $\\psi$ ולכן $\\tilde{X}$ נתמכים קומפקטית.\nלבסוף, נתבונן בזרימה $\\Phi$ שנקבעת ע\"י השדה הוקטורי $\\tilde{X}$. השדה נתמך קומפקטית, לכן שלם. לכן ההעתקות\n$$\\Phi_t: M\\to M$$\nשמתארות זרימה לאורך זמן $t$, הן דיפאומורפיזמים של $M$ לכל $t\\in \\RR$; בפרט עבור זמן $t=1$, מתקיים\n$$\\Phi_{1}(p)=\\gamma(1)=q$$\nשכן $\\gamma: (0-\\eeps,1+\\eeps)\\to M$ עקום אינטגרלי של $\\tilde{X}$ שממורכז ב-$p$.\n\nאם כן, מספיק להראות שלכל $p,q\\in M$ יש סדרת נקודות $x_0=p,x_1,...,x_k=q$ כך שלכל $1\\le i\\le k$, יש מסילה משוכנת שמכילה את $x_{i-1},x_i$ – זה מניב סדרת דיפאומורפיזמים $f_1,...,f_k$ של $M$, כך ש-$f_i(x_{i-1})=x_i$, ואז ההרכבה $f:=f_k\\circ ...\\circ f_1$ היא דיפאומורפיזם שמקיים\n$$p=x_0\\overset{f_1}{\\longmapsto}x_1\\overset{f_2}{\\longmapsto}...\\overset{f_k}{\\longmapsto}x_k=q$$\nכלומר $f(p)=q$, כנדרש.\n(*הערה*: השיטה הזו לא בדיוק תואמת את הרמז שניתן בשאלה; למעשה אנחנו לא מראים שבין כל שתי נקודות ביריעה יש מסילה משוכנת חלקה. לא הצלחתי להראות זאת בלי להשתמש במשפטי קירוב שלא ראינו – כל הטיעונים שמצאתי לקיום כזו מסתמכים על שרשור של מסילות חלקות בין נקודות ו\"החלקה\" שלהן בנקודות השרשור, ולא מצאתי דרך להחליק בלי לאפס את הנגזרת בנקודה, מה שהורס את השיכון. בנוסף לא מצאתי דרך מספיק אלגנטית להבטיח שהמסילות המשורשרות לא נחתכות מלבד נקודת השרשור. הדרך שמוצגת כאן עוקפת למעשה את כל הטיעון הזה).\n\n\nכדי לראות זאת, נראה תחילה שלכל כדור קואורדינטות $(B,\\pphi)$ ולכל שתי נקודות שונות $p,q\\in \\pphi(B)\\subseteq M$, יש מסילה משוכנת שמכילה את $p,q$: נסמן $p_0=\\pphi^{-1}(p),q_0=\\pphi^{-1}(q)$, אז אלו נקודות בכדור הפתוח $B\\subseteq \\RR^n$, ומכיוון שזו קבוצה קמורה גם הישר\n$$\\gamma_0(t)=(1-t)p_0+tq_0$$\nמוכל ב-$B$. זה כדור פתוח, לכן $p_0,q_0$ שתיהן מכילות כדורים פתוחים קטנים יותר ברדיוס $\\eeps>0$ שמוכלים ב-$B$, ולכן אפשר להמשיך את הישר קצת לפני $p_0$ וקצת אחרי $q_0$, כלומר לקטע $(0-\\eeps,1+\\eeps)$; $\\gamma_0$ הומאומורפיזם על תמונתו בבירור (כי זה ישר ב-$\\RR^n$), ו-\n$$d(\\gamma_0)_t=q_0-p_0\\neq 0$$\nלכן זו אימרסיה, כלומר $\\gamma_0$ שיכון חלק. $\\pphi: U\\to \\pphi(U)$ דיפאומורפיזם, לכן $\\gamma:=\\pphi\\circ \\gamma_0: (0-\\eeps,1+\\eeps)\\to M$ גם היא שיכון חלק, כנדרש.  \n\n\nכעת, נשים לב ש-$M$ קשירה מסילתית: כזכור מטופולוגיה, מרחב קשיר מסילתית מקומית הוא קשיר מסילתית אם ורק אם הוא קשיר, וכל יריעה חלקה היא קשירה מסילתית מקומית כי כל נקודה נמצאת בכדור קואורדינטות כלשהו, שהומאומורפי מההגדרה לכדור פתוח ב-$\\RR^n$ (שזו, בפרט, קבוצה קשירה מסילתית). מההנחה $M$ קשיר, ולכן קשיר מסילתית. \n\nאם כן, תהיינה $p,q\\in M$, אז יש מסילה רציפה $\\gamma: [0,1]\\to M$ כך ש-$\\gamma(0)=p,\\gamma(1)=q$.\nלכל $x\\in P:=\\gamma([0,1])$ יש כדור קואורדינטות $(B_x,\\pphi_x)$ שמכיל אותו; האוסף $\\set{B_x}_{x\\in P}$ מהווה כיסוי פתוח של $P$, וזו קומפקטית (כתמונה רציפה של $[0,1]$), לכן יש לו תת-כיסוי סופי\n$$B_i:=B_{x_i}, 0\\le i\\le k$$\nבה\"כ לכל $i$, $B_i\\cap \\set{x_0,...,x_k}=\\set{x_i}$, כלומר כל כדור מכיל מבין הנקודות $x_1,...,x_k$ רק את $x_i$ (אם זה לא מתקיים, נקטין את הכדורים בהתאם). בנוסף, בה\"כ $x_0=\\gamma(t_0),x_1=\\gamma(t_1),...,x_k=\\gamma(t_k)$ מסודרות לפי זמן הופעתן במסילה, כלומר $t_0\\lt t_1\\lt...\\lt t_{k}$.\nנסמן\n$$C_j:=P\\cap (B_0\\cup...\\cup B_j),D_j:=P\\cap (B_{j+1}\\cup...\\cup B_{k})$$\nאז לכל $j$, $C_j,D_j\\subseteq P$ פתוחות ולא ריקות, והאיחוד שלהן הוא $P$ כולה. $P$ מרחב קשיר (כתמונה רציפה של קטע), לכן בהכרח $C_j\\cap D_j\\neq \\phi$ לכל $j$. אבל החיתוך חייב להיות מוכל ב-$\\gamma((t_{j},t_{j+1}))$, כי לכל $i\\ge j+1$ הקבוצה $\\gamma^{-1}(P\\cap B_i)$ היא קטע ב-$\\RR$, והוא מכיל את $t_i$ אבל לא את $t_{j}$ (שקטן ממנו), ובאופן דומה לכל $i\\le j$ הקבוצה $\\gamma^{-1}(P\\cap B_i)$ היא קטע שמכיל את $t_i$ אבל לא את $t_{j+1}$, שגדול ממנו. לכן החיתוך בהכרח מוכל ב-$P\\cap B_j\\cap B_{j+1}$, ובפרט החיתוך הזה לא ריק; ניקח את $y_j$ להיות נקודה כלשהי בחיתוך. \nאז לכל $0\\le j\\lt k$, הנקודות $x_j$ ו-$y_j$ נמצאות באותו כדור קואורדינטות $B_j$, ו-$y_j,x_{j+1}$ נמצאות באותו כדור קואורדינטות $B_{j+1}$; בפרט, כל שתי נקודות עוקבות בסדרה\n$$x_0,y_0,x_1,y_,....,x_{k-1},y_{k-1},x_k$$\nנמצאות בכדור קואורדינטות משותף, ולפי האמור לעיל יש ביניהן מסילה משוכנת חלקה, כנדרש. $\\square$\n\n\\newpage\n\n## שאלה 3\n$G=S^1=\\set{\\lambda\\in \\CC\\mid |\\lambda|=1}$\n$M=\\set{z\\in \\CC^2\\mid \\norm{z}=1}=S^3$\n$G$ פועלת על $M$ ע\"י כפל רכיב-רכיב.\n$\\CC^2\\cong \\RR^4$ ע\"י הזיהוי $z_1=x_1+ix_2,z_2=x_3+ix_4$.\n$N:=(0,1)\\in M$.\n$\\pi: M\\setminus\\set{N}\\to \\RR^3$ ההטלה הסטריאוגרפית\n$$\\pi(x_1,x_2,x_3,x_4)=\\frac{1}{1-x_4}(x_1,x_2,x_3)$$\n\n### סעיף א'\n**מ.ש.ל.** לחשב ולצייר את התמונה לפי $\\pi$ של ה-$G$-מסלולים של $(1,0),(0,1)$.\n_הוכחה._ נסמן ב-$\\mathcal{O}(p)$ את המסלול של נקודה $p\\in M$. אז\n$$\\begin{aligned}\n\\mathcal{O}(1,0)&=S^1\\times \\set{0} \\\\\n\\mathcal{O}(0,1)&=\\set{0}\\times S^1 \\\\\n\\end{aligned}$$\nבפרט $N$ נמצא ב-$\\mathcal{O}(0,1)$ ולא ב-$\\mathcal{O}(1,0)$. לכן\n$$\\pi(\\mathcal{O}(1,0)\\setminus \\set{N})=\\pi(\\mathcal{O}(1,0))=\\set{\\frac{1}{1-0}(x_1,x_2,0)\\mid x_1^2+x_2^2=1}=\\set{(x_1,x_2,0)\\mid x_1^2+x_2^2=1}$$\nכלומר זה מעגל היחידה, משוכן במישור $x\\text{-}y$ סביב הראשית. ו-\n$$\\begin{aligned}\n\\pi(\\mathcal{O}(0,1)\\setminus \\set{N})&=\\set{\\frac{1}{1-x_4}(0,0,x_3)\\mid x_3^2+x_4^2=1, x_4\\neq 1} \\\\\n&=\\set{\\left(0,0,\\frac{\\cos\\theta}{1-\\sin\\theta}\\right)\\mid\\theta\\in \\left(-\\frac{3}{2}\\pi,\\frac{\\pi}{2}\\right)}=\\set{0}^2\\times \\RR\n\\end{aligned}$$\nכשהשוויון האחרון נובע מכך ש-$f(\\theta)=\\cos\\theta/(1-\\sin\\theta)$ רציפה ושואפת ל-$\\infty$ ב-$\\pi/2$ ול-$-\\infty$ ב-$-3\\pi/2$. כלומר, התמונה כאן היא ציר ה-$z$:\n\n![image.png](C:\\Users\\main\\Desktop\\things\\embedded\\34142bdd-7cfd-4468-b0ca-3ef974dfa4a7.png){width=400px}\n\n### סעיף ב'\n$a,b\\in (0,1)$, $a^2+b^2=1$.\n$T_{a,b}:=\\set{(z_1,z_2)\\in M\\mid |z_1|=a,|z_2|=b}$\n**מ.ש.ל.** $T_{a,b}$ תת-יריעה של $M$ שדיפאומורפית ל-$S^1\\times S^1$.\n_הוכחה._ נגדיר העתקה $h: M\\to \\RR$ ע\"י $h(z_1,z_2)=|z_1|^2$, או באופן שקול תחת הזיהוי $\\CC^2\\cong \\RR^4$,\n$$h(x_1,x_2,x_3,x_4)=x_1^2+x_2^2$$\nאז $h(z_1,z_2)=a^2$ אמ\"מ $|z_1|^2=a^2$; בכל מקרה $|z_1|^2+|z_2|^2=1$ כי $(z_1,z_2)\\in M$, ולכן $|z_1|^2=a^2$ אמ\"מ\n$$|z_2|^2=1-|z_1|^2=1-a^2=b^2$$\nכלומר $T_{a,b}=h^{-1}(a^2)$ בדיוק. $h$ חלקה כי היא ההרכבה של השיכון $\\iota:M\\hookrightarrow \\RR^4\\setminus 0$ (שהוא חלק כי $M\\cong \\RR^4$ תת-יריעה רגולרית) על ההעתקה החלקה $\\tilde{h}: \\RR^4\\to \\RR$ עם אותה נוסחה כמו $h$. באשר לדיפרנציאל, מתקיים\n$$dh_{\\mathbf{x}}=d\\tilde{h}_{\\iota(x)}\\circ d\\iota_{\\mathbf{x}}$$\n$\\iota$ שיכון, לכן לכל $\\mathbf{x}$ התמונה שלו ב-$T_{\\iota(\\mathbf{x})}\\RR^4$ היא ממימד $3$; מצד שני \n$$J\\tilde{h}_{\\mathbf{y}}=\\begin{pmatrix}2x_1 \\\\ & 2x_2 \\\\ & & 0 \\\\ & &  &0\\end{pmatrix}$$\nולכן לכל $\\mathbf{y}\\neq \\mathbf{0}$ ב-$\\RR^4$, הגרעין של $d\\tilde{h}_y$ הוא ממימד $2$ – לכן לא ייתכן ש-$\\operatorname*{Im}(d\\iota_{\\mathbf{x}})\\subseteq \\ker(d\\tilde{h}_{\\iota(\\mathbf{x})})$, כלומר יש וקטור $v=d\\iota_{\\mathbf{x}}(u)$  כך ש-$d\\tilde{h}_{\\iota(\\mathbf{x})}v\\neq 0$, ואז\n$$dh_{\\mathbf{x}}(u)=(d\\tilde{h}_{\\iota(\\mathbf{x}}\\circ d\\iota_{\\mathbf{x}})(u)\\neq 0$$\nאבל הטווח של $dh_{\\mathbf{x}}$ הוא ממימד $1$, לכן היא על, דהיינו $a^2$ ערך רגולרי של $h$. כמו שראינו בתרגול, מכך נובע ש-$T_{a,b}$ תת-יריעה רגולרית של $M$ ממימד $3-1=2$.\n\nכדי להראות ש-$T_{a,b}\\cong S^1\\times S^1$, נגדיר העתקה $T_{a,b}\\to S^1\\times S^1$ ע\"י\n$$f(z_1,z_2)=\\left(\\frac{z_1}{a},\\frac{z_2}{b}\\right)$$\nאז $f$ הפיכה, כשההפכית $f^{-1}: S^1\\times S^1\\to T_{a,b}$ נתונה ע\"י $f^{-1}(w_1,w_2)=(aw_1,bw_2)$.\n$f$ חלקה כי השיכון $T_{a,b}\\hookrightarrow M$ חלק (כי $T_{a,b}$ תת-יריעה של $M$), השיכון $\\iota: M\\hookrightarrow \\RR^4\\setminus 0\\cong \\CC^2\\setminus 0$ חלק מהאמור לעיל, וההעתקה $f_0: \\CC^2\\setminus {0}\\to S^1\\times S^1$ שנתונה ע\"י $f_0(z_1,z_2)=(z_1/|z_1|,z_2/|z_2|)$ (ומתלכדת עם $f$ על $T_{a,b}$) גם היא חלקה. ההפכית חלקה משיקול דומה, ולכן $f: T_{a,b}\\to S^1\\times S^1$ היא דיפאומורפיזם. $\\square$\n\n### סעיף ג'\n**מ.ש.ל.** למצוא נוסחה כללית עבור $\\pi(T_{a,b})$, לצייר אותה עבור $a=b=\\frac{1}{\\sqrt{2}}$ ועבור $a=\\frac{1}{2},b=\\frac{\\sqrt{3}}{2}$.\n_הוכחה._ מתקיים\n$$\\begin{aligned}\n\\pi(T_{a,b})&=\\pi\\left(\\set{(x_1,x_2,x_3,x_4)\\mid x_1^2+x_2^2=a^2,x_3^2+x_4^2=b^2}\\right) \\\\\n&=\\set{\\frac{1}{1-x_4}(x_1,x_2,x_3)\\mid x_1^2+x_2^2=a^2,x_3^2+x_4^4=b^2} \\\\\n&=\\set{\\left(\\frac{a}{1-b\\sin\\theta_2}\\cos\\theta_1,\\frac{a}{1-\\sin\\theta_2}\\sin\\theta_1,\\frac{b}{1-b\\sin\\theta_2}\\cos\\theta_2\\right)\\mid \\theta_1,\\theta_2\\in [0,2\\pi) }\n\\end{aligned}$$\nכשבשוויון האחרון השתמשנו בפרמטריזציה טריגונומטרית של מעגל כדי להביע את $x_1,x_2$ ו-$x_3,x_4$ ע\"י $\\theta_1,\\theta_2$ בהתאמה. \nנפרש את הפרמטריזציה הזו כך: הקבוצה מתקבלת כאיחוד על פני $\\theta_2\\in [0,2\\pi)$, כשלכל ערך אנחנו \"מציירים\" מעגל סביב ציר ה-$z$, ברדיוס וגובה של \n$$r(\\theta_2)=\\frac{a}{1-b\\sin\\theta_2},\\ h(\\theta_2)=\\frac{b\\cos\\theta_2}{1-b\\sin\\theta_2}$$\nבהתאמה. בניסוח אחר, הקבוצה $\\pi(T_{a,b})$ היא גוף סיבוב סביב ציר ה-$z$. נתבונן בחתך שלו עם חצי המישור $x\\text{-}z$ החיובי, כלומר כש-$\\theta_1=0$ – מתקבלת הקבוצה\n$$\\set{\\left(\\frac{a}{1-b\\sin\\theta_2}, 0, \\frac{b\\cos\\theta_2}{1-b\\sin\\theta_2}\\right)\\mid \\theta_2\\in [0,2\\pi)}$$\nנראה שזה מעגל ברדיוס $b/a$ שממורכז בנקודה $(1/a,0,0)$:\n$$\\begin{aligned}\n&\\left(a-\\frac{1}{a}(1-b\\sin\\theta_2)\\right)^2+(b\\cos\\theta_2)^2=a^2-2(1-b\\sin\\theta_2)+\\frac{(1-b\\sin\\theta_2)^2}{a^2}+b^2\\cos^2\\theta_2 \\\\\n&=1-b^2-2+2b\\sin\\theta_2+b^2-b^2\\sin^2\\theta_2+\\frac{(1-b\\sin\\theta_2)^2}{a^2} \\\\\n&=-(1-2b\\sin\\theta_2+b^2\\sin^2\\theta_2)+\\frac{1}{a^2}(1-b\\sin\\theta_2)^2=\\left(\\frac{1}{a^2}-1\\right)(1-b\\sin\\theta_2)^2\n\\end{aligned}$$\nולכן\n$$\\left(\\frac{a-\\frac{1}{a}(1-b\\sin\\theta_2)^2}{1-b\\sin\\theta_2}\\right)+\\left(\\frac{b\\cos\\theta_2}{1-b\\sin\\theta_2}\\right)^2=\\frac{1}{a^2}-1=\\frac{1-a^2}{a^2}=\\left(\\frac{b}{a}\\right)^2$$\nכנדרש. אז החתך של גוף הסיבוב הוא מעגל ברדיוס $b/a$ שממורכז ב-$(1/a,0,0)$, ובפרט $b<1$, לכן המעגל לא חותך את ציר ה-$z$. לכן הצורה המתקבלת מהסיבוב היא טורוס. עבור הערכים הנתונים מתקבלים הטורוסים הבאים ($a=b=\\frac{1}{\\sqrt{2}}$ בסגול, $a=\\frac{1}{2},b=\\frac{\\sqrt{3}}{2}$ בכתום):\n![image.png](C:\\Users\\main\\Desktop\\things\\embedded\\8e82b585-7b65-40ef-892f-155f0b44a24e.png){width=400px}\n\n![image.png](C:\\Users\\main\\Desktop\\things\\embedded\\d6b5d726-ea34-429f-81dc-4f61fb4717de.png){width=400px}\n\n### סעיף ד'\n$p_1:=\\left(\\frac{1}{\\sqrt{2}},\\frac{1}{\\sqrt{2}}\\right), p_2=\\left(\\frac{1}{\\sqrt{2}},-\\frac{1}{\\sqrt{2}}\\right), p_3=\\left(\\frac{1}{2},\\frac{\\sqrt{3}}{2}\\right)$\n$O_i:=\\mathcal{O}(p_1)$.\n**מ.ש.ל.** לכל $i$ למצוא $a_i,b_i$ כך ש-$O_i\\subseteq T_{a_i,b_i}$, לצייר את $\\pi(O_i)$.\n_הוכחה._ תחילה, נשים לב ש-$T_{a,b}$ סגורה לפעולה של $G$ (כי כפל של כל רכיב ב-$\\lambda\\in S^1$ לא משנה את הערך המוחלט שלו), לכן אם $p\\in T_{a,b}$ אז $\\mathcal{O}(p)\\subseteq T_{a,b}$. בנוסף כל $p=(z_1,z_2)$ נמצא ב-$T_{|z_1|,|z_2|}$, לכן \n$$O_1\\subseteq T_{\\frac{1}{\\sqrt{2}},\\frac{1}{\\sqrt{2}}},\\ \nO_2\\subseteq T_{\\frac{1}{\\sqrt{2}},\\frac{1}{\\sqrt{2}}},\\\nO_3\\subseteq T_{\\frac{1}{2},\\frac{\\sqrt{3}}{2}}$$\nהתמונה של כל אחד מהמסלולים ע\"י $\\pi$ הוא מעגל בתוך הטורוס המתאים לתמונה של $T_{a,b}$ שלו:\n($O_1,O_2$ - בירוק ובכחול, בהתאמה, בציור הראשון עם הטורוס המתאים ובשני בלי)\n\n![image.png](C:\\Users\\main\\Desktop\\things\\embedded\\12d91ef3-e6c0-42bf-b254-0be1d815c387.png){width=400px}\n\n![image.png](C:\\Users\\main\\Desktop\\things\\embedded\\8d4134b8-c534-4bb7-ae94-58865077abee.png){width=400px}\n\n($O_3$ – המעגל האפור, בציור הראשון עם הטורוס המתאים ובשני בלי)\n\n![image.png](C:\\Users\\main\\Desktop\\things\\embedded\\b231c44b-275b-40ff-9c6d-c4ec12c83b98.png){width=400px}\n\n![image.png](C:\\Users\\main\\Desktop\\things\\embedded\\ccafdf92-047c-4dc5-8de7-da37a17bcac1.png){width=400px}\n\n### סעיף ה'\n$f: M\\to S^2$ מוגדרת ע\"י \n$$f(z_1,z_2)=(2\\operatorname*{Re}(z_1\\bar{z}_2),2\\operatorname*{Im}(z_1\\bar{z}_2), |z_1|^2-|z_2|^2)$$\n**מ.ש.ל.** $f$ סאבמרסיה, $f(p)=f(q)$ אמ\"מ $p,q$ שייכות לאותו מסלול של $G$.\n_הוכחה._ תחילה, נוודא שהטווח של $f$ מוגדר היטב: תהי $(z_1,z_2)\\in M$, אז \n$$\\begin{aligned}\n&(2\\operatorname*{Re}(z_1\\bar{z}_2))^2+(2\\operatorname*{Im}(z_1\\bar{z}_2))^2+ (|z_1|^2-|z_2|^2))^2 \\\\\n&=4|z_1\\bar{z}_2|^2+|z_1|^4-2|z_1|^2|z_2|^2+|z_2|^4 \\\\\n&=4|z_1|^2|z_2|^2+|z_1|^4-2|z_1|^2|z_2|^2+|z_2|^4 \\\\\n&=|z_1|^4+2|z_1|^2|z_2|^2+|z_2|^4=(|z_1|^2+|z_2|^2)^2=1\n\\end{aligned}$$\nכשהשוויון הראשון נובע מכך שלכל $w\\in \\CC$, $\\operatorname*{Re}(w)^2+\\operatorname*{Im}(w)^2=|w|^2$. לכן $f$ אכן לתוך $S^2$. בקואורדינטות $\\mathbf{x}=(x_1,x_2,x_3,x_4)$ של $\\RR^4$, מתקיים\n$$z_1\\bar{z}_2=(x_1+ix_2)(x_3-ix_4)=(x_1x_3+x_2x_4)+i(x_2x_3-x_1x_4)$$\nולכן\n$$f(\\mathbf{x})=(2(x_1x_3+x_2x_4),2(x_2x_3-x_1x_4),x_1^2+x_2^2-x_3^2-x_4^2)$$\nכלומר $f$ פולינומיאלית, ובפרט חלקה. כדי להראות שזו סאבמרסיה, נסמן כמו מקודם ב-$\\iota: M\\hookrightarrow \\RR^4$ את השיכון, וב-$\\tilde{\\iota}: S^2\\hookrightarrow \\RR^3$ את השיכון הטבעי של $S^2$. כמו כן, נסמן ב-$g: \\RR^4\\to \\RR^3$ את ההעתקה שמוגדרת ע\"י אותה נוסחה כמו $f$:\n$$g(\\mathbf{x})=(2(x_1x_3+x_2x_4),2(x_2x_3-x_1x_4),x_1^2+x_2^2-x_3^2-x_4^2)$$\nאז\n$$\\tilde{\\iota}\\circ f=g\\circ \\iota$$\nו-$\\rank(d(\\tilde{\\iota}\\circ f)_p)=\\rank(d\\tilde{\\iota}_{f(p)}\\circ df_p)\\le \\rank(df_p)\\le 2$, לכן מספיק להראות שלכל $p\\in M$,\n$$\\rank(d(g\\circ \\iota)_p)=\\rank(d(\\tilde{\\iota}\\circ f)_p)\\ge2$$\nכעת,\n$$\\rank(d(g\\circ \\iota)_p)=\\dim\\operatorname*{Im}(d(g\\circ \\iota)_p)=3-\\dim\\ker(d(g\\circ \\iota)_p)$$\nכי התחום של $d(g\\circ \\iota)_p: T_pM\\to T_{g(\\iota(p))}\\RR^3$ ממימד $3$. אבל\n$$\\dim\\ker(d(g\\circ \\iota)_p)\\le \\dim\\ker(dg_{\\iota(p)})=4-\\dim\\operatorname*{Im}(dg_{\\iota(p)})=4-\\rank(dg_{\\iota(p)})$$\nכשהאי-שוויון הראשון נובע מכך ש-\n$$d\\iota_p(\\ker(d(g\\circ \\iota)_p))=d\\iota_p(\\ker(dg_{\\iota(p)}\\circ d\\iota_p))=\\ker(dg_{\\iota(p})\\cap \\operatorname*{Im}(d\\iota_p)\\subseteq \\ker(dg_{\\iota(p)})$$\n(באופן כללי, $T(\\ker(S\\circ T))=\\ker(S)\\cap \\operatorname*{Im}(T)$ לכל שתי העתקות לינאריות שעבורן הההרכבה מוגדרת),\nו-$\\iota$ אימרסיה, לכן $d\\iota_p$ חח\"ע, ולכן המימד של $\\ker(d(g\\circ \\iota)_p)$ שווה לזה של תמונתו ע\"י $d\\iota_p$.\nנראה להלן ש-$\\rank(dg_{\\iota(p)})=3$; מכך נובע לפי האמור ש-$\\ker(d(g\\circ \\iota)_p)$ ממימד $1$ לכל יותר, ואז\n$$\\rank(d(g\\circ \\iota)_p)=3-\\dim\\ker(d(g\\circ \\iota)_p)\\ge 2$$\nכנדרש. ובכן, היעקוביאן של $g$ הוא\n$$Jg_{\\mathbf{x}}=2\\begin{pmatrix}\nx_3 & x_4 & x_1 & x_2 \\\\\n-x_4 & x_3 & x_2 & -x_1 \\\\\nx_1 & x_2 & -x_3 & -x_4 \\\\\n\\end{pmatrix}$$\nנראה שהוא מדרגה $3$ לכל $\\mathbf{x}\\in S^3\\subseteq \\RR^4$: נחשב את הדטרמיננטות של כל ארבעת המינורים – למשל עבור המינור הרביעי,\n$$\\begin{aligned}\n\\begin{vmatrix}x_3 & x_4 & x_1 \\\\ -x_4 & x_3 & x_2 \\\\ x_1 & x_2 & -x_3\\end{vmatrix}\n&=x_3(-x_3^2-x_2^2)-x_4(x_4x_3-x_1x_2)+x_1(-x_2x_4-x_1x_3) \\\\\n&=x_3(-x_3^2-x_2^2-x_4^2-x_1^2)+x_1x_2x_4-x_1x_2x_4 \\\\\n&=-x_3(x_1^2+x_2^2+x_3^2-x_4^2)=-x_3\n\\end{aligned}$$\nכשהשוויון האחרון נובע מכך ש-$x_1^2+x_2^2+x_3^2-x_4^2=\\norm{\\mathbf{x}}_2^2=1$, כי $\\mathbf{x}\\in M$.\nבאופן דומה נקבל שהמינורים האחרים שווים ל-$-x_2,-x_1,-x_4$ בהתאמה; בפרט $\\mathbf{x}\\neq 0$, לכן לפחות אחד מהמינורים לא מתאפס, ולכן בהכרח הדרגה של $Jg_{\\mathbf{x}}$ היא $3$, כנדרש.\n\nכעת, נניח ש-$p,q$ נמצאות באותו מסלול של $G$, כלומר יש $\\lambda\\in G=S^1$ כך ש-$q=\\lambda p$. נרשום $p=(p_1,p_2),q=(q_1,q_2)$, אז \n$$\\begin{aligned}\n&|q_1|^2-|q_2|^2=|\\lambda|^2|p_1|^2-|\\lambda|^2|p_2|^2=|p_1|^2-|p_2|^2, \\\\\n&q_1\\bar{q}_2=\\lambda p_1\\bar{\\lambda}\\bar{p}_2=\\lambda\\bar{\\lambda}p_1\\bar{p}_2=p_1\\bar{p}_2\n\\end{aligned}$$\nולכן $f(q)=f(p)$. בכיוון השני, נניח ש-$f(q)=f(p)$, אז $d:=|q_1|^2-|q_2|^2=|p_1|^2-|p_2|^2$ ו-$q_1\\bar{q}_2=p_1\\bar{p}_2$. $p,q\\in M$, לכן\n$$|p_1|^2+|p_2|^2=|q_1|^2+|q_2|^2=1 \\implies 1=2|p_2|^2+d=2|q_2|^2+d$$\nולכן $|p_2|=|q_2|$, (מה שגורר שגם $|p_1|=|q_1|$). אז המנה\n$$\\lambda:=\\frac{q_2}{p_2}$$\nנמצאת ב-$S^1$, ומהשוויון $q_1\\bar{q}_2=p_1\\bar{p}_2$ נקבל\n$$q_1=\\frac{\\bar{p}_2}{\\bar{q}_2}p_1=\\overline{\\left(\\frac{p_2}{q_2}\\right)}p_1=\\overline{\\lambda^{-1}}p_1=\\lambda p_1$$\nכלומר $q=\\lambda p$ עבור $\\lambda\\in S^1$ כלשהו, כנדרש. $\\square$"
}