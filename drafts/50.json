{
  "id": "50",
  "name": "גאודיף מטלה 2 שאלה 4",
  "body": "$M,N$ יריעות חלקות $m,n$-ממדיות בהתאמה, $F: M\\to N$ רציפה.\n### סעיף א'\n$F^\\ast: C(N)\\to C(M)$ מוגדרת ע\"י $F^\\ast f = f\\circ F$.\n**מ.ש.ל.** $F^\\ast$ לינארית.\n_הוכחה._ תהיינה $f,g\\in C(N)$ ו-$a,b\\in \\RR$. אז לכל $p\\in M$,\n$$\\begin{aligned}\nF^\\ast(af+bg)(p)&=(af+bg)(F(p)) \\\\\n&=af(F(p))+bg(F(p)) \\\\\n&=(a(f\\circ F)+b(g\\circ F))(p) \\\\\n&=(aF^\\ast f+bF^\\ast g)(p)\n\\end{aligned}$$\nולכן $F^\\ast(af+bg)=aF^\\ast(f)+bF^\\ast(g)$, כנדרש. $\\square$\n\n### סעיף ב'\n**מ.ש.ל.** $F$ חלקה אם ורק אם $F^\\ast\\left(C^{\\infty}(N)\\right)\\subseteq C^\\infty(M)$\n_הוכחה._ \nעלינו להראות ש-$F$ חלקה אם ורק אם לכל $f$ חלקה על $N$, $f\\circ F$ חלקה על $M$.\nבכיוון אחד, נניח ש-$F$ חלקה, ותהי $f\\in C^\\infty(N)$. תהי $p\\in M$, אז מההנחה יש מפות $(U,\\pphi)$ סביב $p$ ב-$M$ ו-$(V,\\psi)$ סביב $q$ ב-$N$ כך ש-$F(U)\\subseteq V$ ו-$\\psi\\circ F\\circ \\pphi^{-1}: \\pphi(U)\\to \\psi(V)$ חלקה (כאן ובהמשך השאלה, אנו מאמצים את הקונבנציה שהמפות הן מ-$M$ ל-$\\RR^m$). מהאפיון של פונקציה חלקה (טענה 2.1.2 בסיכומים), ההרכבה $f\\circ \\psi^{-1}: \\psi(V)\\to \\RR$ חלקה, לכן גם\n$$(f\\circ F)\\circ \\pphi^{-1}=(f\\circ\\psi^{-1})\\circ(\\psi\\circ F\\circ \\pphi^{-1}): \\pphi(U)\\to \\RR$$\nחלקה. אז לכל נקודה $p\\in M$ יש מפה $(U,\\pphi)$ של $M$ בסביבת $p$ כך ש-$(f\\circ F)\\circ \\pphi^{-1}$ חלקה, ולכן $f\\circ F$ חלקה מההגדרה.\n\nבכיוון השני נניח שלכל $f$ חלקה על $M$, $f\\circ F$ חלקה על $N$. תהי $p\\in M$, $q:=F(p)\\in N$, ותהי $(V,\\psi)$ מפה של $N$ בסביבת $q$. אז $\\psi: V\\to \\psi(V)$ חלקה, ולכן גם ההטלות $\\psi_i:=\\pi_i\\circ \\psi: V\\to \\RR$ חלקות ($\\pi_i: \\RR^n\\to \\RR$ ההטלה על הרכיב ה-$i$, חלקה כמובן במובן האוקלידי).  \nכדי להשתמש בהנחה, ניקח פונקציית חיתוך (cutoff function) חלקה $w: M\\to [0,1]$ שנתמכת על $V$, ותהי $W\\subseteq V$ סביבה של $q$ שבה $w|_W\\equiv1$. אז לכל $i$, $\\tilde{\\psi}_i:=w\\psi_i: M\\to \\RR$ חלקה, ו-$\\tilde{\\psi}_i|_W\\equiv \\psi_i$. כעת מההנחה, $\\tilde{\\psi}_i\\circ F$ חלקה על $M$, ובפרט לכל $i$ יש מפה $(U_i,\\pphi_i)$ בסביבת $p$ כך ש-$\\tilde{\\psi}_i\\circ F\\circ \\pphi_i^{-1}: \\pphi(U_i)\\to \\RR$ חלקה. בלי הגבלת הכלליות נוכל להניח ש-$F(U_i)\\subseteq W$ (אחרת נצמצם את $U_i$ בהתאם), לכן $\\tilde{\\psi}_i=\\psi_i$ על $F(U_i)$, ולכן גם $\\psi_i\\circ F\\circ \\pphi_i^{-1}$ חלקה.\nכעת נסמן $U:=\\cap_i U_i$, ונצמצם את $\\pphi_i$ ל-$U$ לכל $i$ – לשם הנוחות, נשתמש גם עבור הצמצום בסימון $\\pphi_i$. \nנסמן $\\pphi:=\\pphi_1$, אז לכל $i$, ההרכבה\n$$f_i:=\\psi_i\\circ F\\circ \\pphi^{-1}=(\\psi_i\\circ F\\circ \\pphi_i^{-1})\\circ (\\pphi_i\\circ \\pphi^{-1})$$\nמ-$\\pphi(U)$ ל-$\\psi_i(V)$, היא חלקה (כהרכבה של חלקות; $\\pphi_i\\circ \\pphi^{-1}=\\pphi_i\\circ \\pphi_1^{-1}$ חלקה כי $(U_i,\\pphi_i),(U_1,\\pphi_1)$ מפות קומפטביליות). לכן, גם האיסוף\n$$f:=(f_1,...,f_n)=(\\psi_1,...,\\psi_n)\\circ F\\circ \\pphi^{-1}=\\psi\\circ F\\circ \\pphi^{-1}: \\pphi(U)\\to \\psi(V)$$\nהוא פונקציה חלקה. אז לכל $p\\in M$ מצאנו מפה $(U,\\pphi)$ של $M$ סביב $p$ ומפה $(V,\\psi)$ של $N$ סביב $q:=F(p)$ כך ש-$F(U)\\subseteq V$ ו-$\\psi\\circ F\\circ\\pphi^{-1}$ חלקה, לכן $F$ חלקה מההגדרה. $\\square$\n\n### סעיף ג'\n$F$ הומאומורפיזם\n**מ.ש.ל.** $F$ דיפאומורפיזם אמ\"מ $F^\\ast$ איזומורפיזם (של מרחבים וקטוריים).\n_הוכחה._ מסעיף א', $F^\\ast$ היא לינארית.\nבגלל ש-$F$ הפיכה (כהומאומורפיזם), $F^\\ast$ חח\"ע: תהי $f\\in C^\\infty(N)$ כך ש-$F^\\ast f=f\\circ F=0$, אז גם\n$$f=(f\\circ F)\\circ F^{-1}=0$$\nולכן הגרעין של $F^\\ast$ טריוויאלי. אם כן, עלינו להראות ש-$F$ דיפאומורפיזם אם ורק אם $F^\\ast$ היא על.\nואמנם, $F$ הפיכה כאמור, לכן היא דיפאומורפיזם אם ורק אם $F,F^{-1}$ חלקות, ולפי סעיף ב' זה מתקיים אם ורק אם \n$$F^\\ast\\left(C^{\\infty}(N)\\right)\\subseteq C^\\infty(M),\\quad \n(F^{-1})^\\ast\\left(C^{\\infty}(M)\\right)\\subseteq C^\\infty(N)$$\nאבל $(F^{-1})^\\ast=(F^\\ast)^{-1}$, שכן לכל $g\\in C^\\infty(N),f\\in C^\\infty(M)$,\n$$\\begin{aligned}\n\\left(F^\\ast\\circ (F^{-1})^\\ast\\right)(g)&=F^\\ast(g\\circ F^{-1})=g\\circ F^{-1}\\circ F=g \\\\\n\\left((F^{-1})^\\ast\\circ F^\\ast\\right)(f)&=(F^{-1})^\\ast(f\\circ F)=f\\circ F\\circ F^{-1}=f\n\\end{aligned}$$\nולכן $F$ דיפאומורפיזם אם ורק אם\n$$F^\\ast\\left(C^{\\infty}(N)\\right)\\subseteq C^\\infty(M),\\quad \n(F^\\ast)^{-1}\\left(C^{\\infty}(M)\\right)\\subseteq C^\\infty(N)$$\nוזה מתקיים אם ורק אם $F^\\ast(C^\\infty(N))=C^\\infty(M)$, כלומר אמ\"מ $F^\\ast$ היא על. $\\square$\n\n### סעיף ד'\n**מ.ש.ל.** $C^\\infty(M)$ מממד אינסופי.\n_הוכחה._ תהי $p\\in M$ ו-$(U,\\pphi)$ מפה של $M$ סביב $p$. תהי $w$ פונקציית חיתוך חלקה שנתמכת ב-$U$, ו-$W$ סביבה פתוחה של $p$ שבה $w|_W\\equiv 1$. אז מספיק להראות ש-$C^{\\infty}(W)$ ממימד אינסופי: ההתאמה $C^\\infty(W)\\to C^\\infty(M)$ שלוקחת את $f$ ל-$wf$ היא כמובן לינארית, וכל צירוף לינארי של פונקציות ב-$C^\\infty(W)$ מקיים\n$$\\big(a_1(wf_1)+a_2(wf_2)+...+a_k(wf_k)\\big)|_W=a_1f_1+a_2f_2+...+a_kf_k$$\nולכן אם $(f_k)_{k}$ בת\"ל אז גם $(wf_k)_k$ בת\"ל.\nואמנם, הקואורדינטות $\\pphi: W\\to \\tilde{W}:=\\pphi(W)$ מהוות דיפאומורפיזם, ומסעיף ג' $\\pphi^\\ast: C^\\infty(\\tilde{W})\\to C^\\infty(W)$ איזומורפיזם של מרחבים וקטוריים. לכן מספיק להראות ש-$C^\\infty(\\tilde{W})$ ממימד אינסופי, וזו כבר טענה שמוכרת לנו מאינפי: למשל, נתנובן בפונקציות $(\\mathbf{x}^k)_{k\\ge 0}$ על $\\tilde{W}$, כש-\n$$\\mathbf{x}^k(x_1,...,x_n)=x_1^k$$\nכל צירוף לינארי שלהן הוא, למעשה, פולינום $p(x)=a_mx^m+...+a_1x+a_0$ ברכיב הראשון (ואינו תלוי ברכיבים האחרים). לפולינום זה יש לכל היותר $m$ שורשים בקטע; אבל $\\tilde{W}$ אינסופית, לכן $p(x)|_{\\tilde{W}}\\equiv 0$ גורר ש-$p(x)$ הוא פולינום האפס (דהיינו $a_m=...=a_1=a_0=0$). לכן הפונקציות $(\\mathbf{x}^k)_k$ בת\"ל, ולכן $C^\\infty(\\tilde{W})$ ממימד אינסופי, וכמו שראינו מכך נובע שגם $C^\\infty(M)$ ממימד אינסופי. $\\square$\n\n\n\n"
}