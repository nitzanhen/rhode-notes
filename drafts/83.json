{
  "id": "83",
  "name": "גאודיף מטלה 7",
  "body": "## שאלה 1\n$M$ יריעה מכוונת $n$-מימדית, $S$ תת-יריעה שקועה (כלומר ההכלה $i: S\\hookrightarrow M$ היא אימרסיה) מקו-מימד $1$.\n$N\\in \\mathfrak{X}(M)$ לא משיק ל-$S$ באף נקודה.\n**מ.ש.ל.** יש אוריינטציה יחידה על $S$ כך שלכל $p\\in S$, $(E_1,...,E_{n-1})$ בסיס מכוון ל-$T_pS$ אמ\"מ $(N_p,E_1,...,E_{n-1})$ בסיס מכוון ל-$T_pM$. להסיק ש-$\\mathbb{S}^n\\subseteq \\RR^{n+1}$ מכוונת באופן טבעי.\n _הוכחה._ כמו שראינו בתרגול, יש $n$-תבנית $0\\neq \\omega\\in \\Omega^n(M)$ שקובעת את האוריינטציה על $M$, כלומר לכל בסיס $p\\in M$ בסיס $(E_1,...,E_n)$ של $T_pM$ הוא מכוון אמ\"מ $\\omega(E_1,...,E_n)\\gt 0$. אפשר לבנות אותה: מההגדרה של אוריינטציה (רציפה), לכל $p\\in M$ יש מסגרת חלקה $(X_1,...,X_n)$ שמוגדרת בסביבה פתוחה $U_p$ של $p$, זו מניבה קו-מסגרת $(\\beta^1,...,\\beta^n)$ ב-$U_p$ וזו בתורה מניבה את התבנית הדיפרנציאלית \n$$\\omega_p:=\\beta^1\\wedge...\\wedge \\beta^n$$\nהתבנית הזו מקיימת $\\omega_p(X_1,...,X_n)|_q=1$ לכל $q\\in U$; לכל בסיס אחר $Y_1,...,Y_n$ של $T_qM$, נסמן ב-$T$ את העתקת המעבר בין הבסיסים, ואז\n$$\\omega_p(Y_1,...,Y_n)|_q=\\omega_p(TX_1,...,TX_n)|_q=\\det(T)\\omega_p(X_1,...,X_n)|_q=\\det(T)$$\nולכן $\\omega_p(Y_1,...,Y_n)|_q\\gt 0$ אמ\"מ $(Y_1,...,Y_n)|_q,(X_1,...,X_n)|_q$ מכוונים באופן עקבי.\nכעת, ניקח פיצול יחידה חלק $\\set{\\psi_p}$ שכפוף ל-$U_p$, אז \n$$\\omega=\\sum{\\psi_p\\omega_p}$$\nהיא $n$-תבנית דיפרנציאלית חלקה ב-$M$ שמקיימת את הדרוש.\n \nבהינתן $\\omega$ כזו, נגדיר $(n-1)$-תבנית $\\tilde{\\omega}\\in \\Omega^{n-1}(S)$ ע\"י \n$$\\tilde{\\omega}_p(v_1,...,v_{n-1}):= w_p(N_p,v_1,...,v_{n-1})$$\nנראה שזו אכן תבנית דיפרנציאלית על $S$ מיד; לפי למה שראינו בתרגול, היא קובעת אוריינטציה יחידה על $S$ שלפיה לכל $p\\in S$, בסיס $(E_1,...,E_{n-1})$ של $T_pS$ הוא מכוון אמ\"מ\n$$\\tilde{\\omega}_p(E_1,...,E_{n-1})=\\omega_p(N_p,E_1,...,E_{n-1})>0$$\n אמ\"מ $(N_p,E_1,...,E_{n-1})$ מכוון ב-$T_pM$.\n ובכן, עבור $p\\in S$ קבוע, המולטי-לינאריות ואנטי-סימטריה של $\\tilde{\\omega}_p$ נובעת מזו של $\\omega_p$: למשל,\n$$\\begin{aligned}\n\\tilde{\\omega}_p&(tw+su,v_2,...,v_{n-1})=\\omega_p(N_p,tw+su,v_2,...,v_{n-1}) \\\\\n&=t\\omega_p(N_p,w,v_2,...,v_{n-1})+s\\omega_p(N_p,u,v_2,...,v_{n-1}) \\\\\n&=t\\tilde{\\omega}_p(w,v_2,...,v_{n-1})+s\\tilde{\\omega}_p(u,v_2,...,v_{n-1}), \\\\ \\\\\n\\tilde{\\omega}_p&(v_2,v_1,...,v_{n-1})=\\omega_p(N_p,v_2,v_1,...,v_{n-1}) \\\\\n&=-\\omega_p(N_p,v_1,v_2,...,v_{n-1})=-\\tilde{\\omega}_p(v_1,v_2,...,v_{n-1})\n\\end{aligned}$$\nבאשר לחלקות, נשים לב שההעתקה $\\alpha: \\mathfrak{X}(M)^{n-1}\\to \\mathfrak{X}(M)^{n}$ שנתונה ע\"י\n$$\\alpha(X_1,...,X_{n-1})=(N,X_1,...,X_{n-1})$$\nהיא חלקה כי $N\\in\\mathfrak{X}(M)$ חלק. לכן ההרכבה $\\omega\\circ \\alpha$ היא $(0,n-1)$-טנזור חלק על $M$. כעת ההכלה $i: S\\hookrightarrow M$ מניבה את המשיכה לאחור\n$$i^\\ast(\\omega\\circ \\alpha)_p(v_1,...,v_{n-1})=\\omega_p(N_p,di_p(v_1),...,di_p(v_1))=w_p(N_p,v_1,...,v_{n-1})=\\tilde{\\omega}_p(v_1,...,v_{n-1})$$\nכשהשתמשנו בעובדה שההכלה $i: S\\hookrightarrow M$ פועלת כזהות. לכן $\\tilde{\\omega}=i^\\ast(\\omega\\circ \\alpha)$ חלקה, כנדרש.\n\nלבסוף, במקרה של $M=\\RR^{n+1}$, $S=S^n$, ניקח את השדה הוקטורי $N_p=p$, או באופן שקול\n$$N=x_1\\frac{\\partial}{\\partial x^1}+...+x_n\\frac{\\partial}{\\partial x^n}$$\nכמו שראינו בעבר (אני הראיתי את זה למשל בפתרון לשאלה 1 בתרגיל 3), $T_pS^n$ כתת-מרחב של $T_p\\RR^{n+1}\\cong \\RR^{n+1}$ הוא בדיוק $T_pS^n=\\set{p}^\\perp$, לכן $N_p\\perp T_pS^n$ לכל $p$, ובפרט הוא לעולם לא משיק ל-$S$. מהטענה שהראנו, נסיק שהאוריינטציה הטבעית על $\\RR^{n+1}$ משרה אוריינטציה טבעית על $S^n$. $\\square$\n\n\\newpage\n\n## שאלה 2\n$M$ יריעה חלקה $n$-מימדית.\n$B_p$ – אוסף הבסיסים על $T_pM$. $\\sim$ יחס שקילות על $B_p$ של \"שימור אוריינטציה\".\n$\\mathcal{O}_p:=B_p/\\sim$. $\\tilde{M}:=\\set{(p,\\mathcal{O})\\mid p\\in M,\\mathcal{O}\\in \\mathcal{O}_p}$.\n\n### סעיף א'\n$e_1,...,e_n\\in \\RR^n$ הבסיס הסטנדרטי. לכל מערכת קואורדינטות $\\mathbf{x}: U\\to M$, $\\tilde{\\mathbf{x}}: U\\to \\tilde{M}$ מוגדר ע\"י\n$$\\tilde{\\mathbf{x}}(u)=(\\mathbf{x}(u),[d\\mathbf{x}_u(e_1),...,d\\mathbf{x}_u(e_n)])$$\n**מ.ש.ל.** התהליך הזה קובע טופולוגיה, מבנה חלק ואוריינטציה קנונית על $\\tilde{M}$.\n_הוכחה._ יהי $\\mathcal{S}$ המבנה החלק על $M$. נשים לב תחילה שיש לנו פעולה על קואורדינטות על $M$ שהופכת את האוריינטציה שלהן: תהי $h(x_1,...,x_n)=(-x_1,x_2,...,x_n)$ ההעתקה ב-$\\RR^n$ שהופכת את הסימן של הרכיב הראשון. זו העתקה לינארית הפיכה, לכן לכל העתקת קואורדינטות $\\mathbf{x}: U\\to M$ ($U\\subseteq \\RR^n$ פתוחה), גם $h^\\ast \\mathbf{x}: h^{-1}(U)\\to M$ מהווה העתקת קואורדינטות, כלומר $h^\\ast: \\mathcal{S}\\to \\mathcal{S}$ אופרטור על קואורדינטות. יתר על כן, מתקיים $dh_u=h$ כי זו העתקה לינארית, \nלכן לכל $u=h(v)\\in U$,\n$$d(h^\\ast\\mathbf{x})_v(e_i)=d\\mathbf{x}_u\\circ dh_{v}(e_i)=d\\mathbf{x}_{u}(h(e_i))=\n\\begin{cases}-d\\mathbf{x}_u(e_i) & i=1 \\\\ d\\mathbf{x}_u(e_i) & i\\neq 1\\end{cases}$$\nולכן \n$$[d(h^\\ast\\mathbf{x})_v(e_1),...,d(h^\\ast\\mathbf{x})_v(e_n)]=[-d\\mathbf{x}_u(e_1),...,d\\mathbf{x}_u(e_n)]=-[d\\mathbf{x}_u(e_1),...,d\\mathbf{x}_u(e_n)]$$\nכש-$-[E]$ מציין את האוריינטציה ההפוכה ל-$[E]$, והשוויון האחרון נובע מכך ש-$\\det(h)=-1$.\nכעת נגדיר\n$$\\tilde{\\mathcal{S}}:=\\set{(U,\\tilde{\\mathbf{x}})\\mid (U,\\mathbf{x})\\in \\mathcal{S}}$$\nונשתמש בלמה מתרגיל 1 כדילהגדיר טופולוגיה ומבנה חלק:\n1. כל העתקת קואורדינטות $\\tilde{\\mathbf{x}}: U\\to \\tilde{M}$ היא חח\"ע, כי היא מכילה את $\\mathbf{x}$ כרכיב ו-$\\mathbf{x}$ חח\"ע:\n$$\\tilde{\\mathbf{x}}(u_1)=\\tilde{\\mathbf{x}}(u_2)\\implies \\mathbf{x}(u_1)=\\mathbf{x}(u_2)\\implies u_1=u_2$$\nהיא כמובן על התמונה שלה, לכן הפיכה על התמונה.\n\n2. $M$ יריעה, לכן יש לה תת-כיסוי בן מנייה $(U_n,\\mathbf{x}_n)$ ע\"י קואורדינטות. לכן גם האוסף\n$$\\set{\\left(U_n,\\tilde{\\mathbf{x}}_n\\right)}\\cup \\set{\\left(h^{-1}(U),\\widetilde{h^\\ast\\mathbf{x}_n}\\right)}$$\nבן מנייה. תהי $(p, \\mathcal{O})\\in \\tilde{M}$, ותהי $(U,\\mathbf{x})=(U_n,\\mathbf{x}_n)$ מפת קואורדינטות ב-$M$ סביב $p$ מתוך האוסף האמור.\nאם $O=[d\\mathbf{x}_p(e_1),...,d\\mathbf{x}_p(e_n)]$ אז התמונה של $(U,\\tilde{\\mathbf{x}})$ מכילה את $(p,\\mathcal{O})$; אחרת,\n$$O=-[d\\mathbf{x}_p(e_1),...,d\\mathbf{x}_p(e_n)]=[d(h^\\ast\\mathbf{x})_v(e_1),...,d(h^\\ast\\mathbf{x})_v(e_n)]$$\nולכן $(p,\\mathcal{O})$ נמצאת בתמונה של $\\left(h^{-1}(U),\\widetilde{h^\\ast\\mathbf{x}_n}\\right)$. בכל מקרה $\\tilde{M}$ מכוסה על ידי תת-אוסף בן-מנייה מתוך $\\tilde{S}$.\n\n3. תהיינה $(U_1,\\tilde{\\mathbf{x}}),(U_2,\\tilde{\\mathbf{y}})$. נסמן $\\tilde{U}_1,\\tilde{U}_2:=\\tilde{\\mathbf{x}}(U_1),\\tilde{\\mathbf{y}}(U_2)$. נראה ש-$\\tilde{\\mathbf{x}}^{-1}(\\tilde{U}_1\\cap \\tilde{U}_2)\\subseteq \\RR^n$ פתוחה; ההוכחה עבור $\\tilde{\\mathbf{y}}^{-1}(\\tilde{U}_1\\cap \\tilde{U}_2)$ אנלוגית. \nתהי $u\\in U_1$, ונרשום $(p,\\mathcal{O})=\\tilde{\\mathbf{x}}(u)$. $(p,\\mathcal{O})\\in \\tilde{U}_1$ מההגדרה, לכן היא נמצאת ב-$\\tilde{U}_1\\cap \\tilde{U}_2$ אמ\"מ היא נמצאת ב-$\\tilde{U}_2$, אמ\"מ $p\\in \\mathbf{y}(U_2)$ וגם $\\mathcal{O}=[d\\mathbf{y}_{\\mathbf{y}^-1(p)}(E)]$, כש-$E$ הוא הבסיס הסטנדרטי של $\\RR^n$. לכן\n$$B:=\\tilde{\\mathbf{x}}^{-1}\\left(\\tilde{U}_1\\cap \\tilde{U}_2\\right)=\\set{u\\in \\mathbf{x}^{-1}(\\mathbf{x}(U_1)\\cap \\mathbf{y}(U_2))\\mid \\det A_p\\gt 0}$$\n כש-$A_p$ היא מטריצת המעבר בין הבסיסים \n$$\\frac{\\partial}{\\partial \\mathbf{x}^i}=d\\mathbf{x}_u(e_i), \\frac{\\partial}{\\partial \\mathbf{y}^j}=d\\mathbf{y}_{\\mathbf{y}^{-1}(p)}(e_j)$$\n של $T_pM$. הקבוצה $\\mathbf{x}^{-1}(\\mathbf{x}(U_1)\\cap \\mathbf{y}(U_2))\\subseteq U_1$ פתוחה כי $(U_1,\\tilde{\\mathbf{x}}),(U_2,\\tilde{\\mathbf{y}})\\in \\mathcal{S}$ מערכות קואורדינטות, לכן עלינו להראות ש-$B$ פתוחה בתוכה. ואמנם, ההעתקה $p\\mapsto A_p$ חלקה ב-$\\mathbf{x}(U_1)\\cap \\mathbf{y}(U_2)$ כי מקדמיה תלוים באופן חלק ב-$\\partial/\\partial \\mathbf{x}^i,\\partial/\\partial \\mathbf{y}^j$. לכן גם הההרכבה\n$$u\\overset{\\mathbf{x}}{\\longmapsto}p\\longmapsto A_p\\overset{\\det}{\\longmapsto} \\det(A_p)$$\nחלקה, ובפרט $B$ תת-קבוצה פתוחה של $\\mathbf{x}^{-1}(\\mathbf{x}(U_1)\\cap \\mathbf{y}(U_2))$, כנדרש.\n\n4. בסימוני הנקודה הקודמת, נניח ש-$\\tilde{U}_1\\cap \\tilde{U}_2\\neq \\phi$, ונראה שהעתקת המעבר\n$$\\tilde{\\mathbf{y}}^{-1}\\circ \\tilde{\\mathbf{x}}: \\tilde{\\mathbf{x}}^{-1}\\left(\\tilde{U}_1\\cap \\tilde{U}_2\\right)\\to \\tilde{\\mathbf{y}}^{-1}\\left(\\tilde{U}_1\\cap \\tilde{U}_2\\right)$$\nחלקה. לכל $u\\in \\tilde{\\mathbf{x}}^{-1}\\left(\\tilde{U}_1\\cap \\tilde{U}_2\\right)$ מתקיים\n$$u\\overset{\\tilde{\\mathbf{x}}}{\\longmapsto}(\\mathbf{x}(u),[d\\mathbf{x}_u(E)])\\overset{\\tilde{\\mathbf{y}}^{-1}}{\\longmapsto}\\mathbf{y}^{-1}(\\mathbf{x}(u))$$\nכלומר $\\tilde{\\mathbf{y}}^{-1}\\circ \\tilde{\\mathbf{x}}$ היא הצמצום של $\\mathbf{y}^{-1}\\circ \\mathbf{x}$ לתת-קבוצה הפתוחה $\\tilde{\\mathbf{x}}^{-1}\\left(\\tilde{U}_1\\cap \\tilde{U}_2\\right)\\subseteq \\mathbf{x}^{-1}\\left(U_1\\cap U_2\\right)$, לכן היא חלקה.\n\n5. תהיינה $(p_1,\\mathcal{O}_1), (p_2,\\mathcal{O}_2)\\in \\tilde{M}$ שונות. $M$ יריעה חלקה, לכן יש קואורדינטות $(U_1,\\mathbf{x}),(U_2,\\mathbf{y})$ זרות, כלומר $\\mathbf{x}(U_1)\\cap \\mathbf{y}(U_2)=\\phi$, כך ש-$p_1\\in \\mathbf{x}(U_1), p_2\\in \\mathbf{y}(U_2)$. בה\"כ  לכן $(U_1,\\tilde{\\mathbf{x}})$ מכילה את $(p_1,\\mathcal{O}_1)$ – אחרת היא מכילה את $(p_1,-\\mathcal{O}_1)$, ואז נחליף את $(U,\\mathbf{x})$ ב-$(h^{-1}(U), \\widetilde{h^\\ast\\mathbf{x}})$. באותו אופן, בה\"כ נניח ש-$(U_2,\\tilde{\\mathbf{y}})$ מכילה את $(p_2,\\mathcal{O}_2)$. \n$(U_1,\\tilde{\\mathbf{x}}),(U_2,\\tilde{\\mathbf{y}})$ זרות כי $\\tilde{\\mathbf{x}}(u)=\\tilde{\\mathbf{y}}(v)$ גורר בפרט $\\mathbf{x}(u)=\\mathbf{y}(v)$, וכאמור $(U_1,\\mathbf{x}),(U_2,\\mathbf{y})$ זרות, לכן מתקיים הדרוש.\n\n\nהאוריינטציה הטבעית על $\\tilde{M}$ מתקבלת מכך שהאטלס $\\tilde{S}$ שהגדרנו הוא מכוון: בסימונים שלעיל, ניקח $(U_1,\\mathbf{x}),(U_2,\\mathbf{y})\\in \\tilde{S}$ ונניח ש-$\\tilde{U}_1\\cap \\tilde{U}_2\\neq \\phi$. ראינו ש-\n$$B:=\\tilde{\\mathbf{x}}^{-1}\\left(\\tilde{U}_1\\cap \\tilde{U}_2\\right)=\\set{u\\in \\mathbf{x}^{-1}(\\mathbf{x}(U_1)\\cap \\mathbf{y}(U_2))\\mid \\det A_p\\gt 0}$$\nוש-$\\tilde{\\mathbf{y}}^{-1}\\circ \\tilde{\\mathbf{x}}$ היא הצמצום של $\\mathbf{y}^{-1}\\circ \\mathbf{x}$ ל-$B$. ניקח $u\\in U_1$ ו-$p:=\\mathbf{x}(u)$. נרשום $\\partial/\\partial \\mathbf{x}^i=a_{ij}\\partial/\\partial \\mathbf{y}^j$ (אמורה להיות כאן סכימה על $j$ לפי הקונבנציה של איינשטיין), אז\n$$e_i\\stackrel{d\\mathbf{x}_u}{\\longmapsto}\n\\frac{\\partial}{\\partial \\mathbf{x}^i}\\bigg|_p=a_{ij}\\frac{\\partial}{\\partial \\mathbf{y}^j}\\bigg|_p\\stackrel{d\\mathbf{y}_{\\mathbf{y^{-1}(u)}}^{-1}}{\\longmapsto}(a_{i1},...,a_{in})^T\n$$\nולכן\n$$J(\\tilde{\\mathbf{y}}^{-1}\\circ \\tilde{\\mathbf{x}})_u=J(\\mathbf{y}^{-1}\\circ \\mathbf{x})_u=A_p$$\nובפרט הדטרמיננטה של היעקוביאן חיובית, כלומר ההעתקות $\\tilde{\\mathbf{x}},\\tilde{\\mathbf{y}}$ מכוונות באופן עקבי. לכן $\\tilde{S}$ מכוון, ולכן $\\tilde{M}$ מכוונת באופן טבעי. $\\square$\n\n### סעיף ב'\n**מ.ש.ל.**\n1. ההטלה $\\pi: \\tilde{M}\\to M$ היא חלקה.\n2. לכל $p\\in M$ יש סביבה פתוחה $U\\subseteq M$ כך ש-$\\pi^{-1}(U)=U_1\\sqcup U_2$, ו-$\\pi|_{U_i}: U_i\\to U$ דיפאומורפיזם לכל $i=1,2$.\n3. להסיק ש-$\\pi$ סאברמסיה נאותה.\n_הוכחה._\n1. תהי $(p,\\mathcal{O})\\in \\tilde{M}$, ונבחר קואורדינטות $(W,\\tilde{\\mathbf{x}})$ של $\\tilde{M}$ בסביבתה. בפרט, מתקבלות קואורדינטות $(W,\\mathbf{x})$ של $M$ בסביבת $p$, ו-\n$$w\\overset{\\tilde{\\mathbf{x}}}{\\longmapsto}\n\\left(\\mathbf{x}(w),[d\\mathbf{x}_w(E)]\\right)\\overset{\\pi}{\\longmapsto}\n\\mathbf{x}(w)\\overset{\\mathbf{x}^{-1}}{\\longmapsto}w\n$$\nכלומר $\\mathbf{x}^{-1}\\circ\\pi\\circ\\tilde{\\mathbf{x}}: W\\to W$ זו הזהות, ובפרט $\\pi$ חלקה. נשים לב גם ש-$\\mathbf{x}=\\pi\\circ\\tilde{\\mathbf{x}}$.\n\n2. תהי $p\\in M$, ותהי $(W_1,\\mathbf{x}_1)$ מפת קואורדינטות ב-$M$ סביב $p$. נסמן גם $W_2:=h^{-1}(W_1),\\mathbf{x}_2:=h^\\ast\\mathbf{x}_1$, כש-$h$ מוגדרת כמו בסעיף בקודם, ו-$U:=\\mathbf{x}_1(W_1)=\\mathbf{x}_2(W_2)$. ניקח $U_i:=\\tilde{\\mathbf{x}}_i(W_i)$, אז\n$$\\pi(U_i)=(\\pi\\circ \\tilde{\\mathbf{x}})(W_i)=\\mathbf{x}_i(W_i)=U$$\nולכן $U_1\\cup U_2\\subseteq \\pi^{-1}(U)$. מצד שני, תהי $(q,\\mathcal{O})\\in \\pi^{-1}(U)$, כלומר $q\\in U$. נרשום $w_i:=\\mathbf{x}_i^{-1}(q)\\in W_i$, אז\n$$\\tilde{\\mathbf{x}}_i(w_i)=(\\mathbf{x}_i(w_i),\\mathcal{O}_i)=(q,\\mathcal{O_i})$$\nוכמו שראינו בסעיף בקודם $\\mathcal{O}_2=-\\mathcal{O}_1$, לכן $\\mathcal{O}$ בהכרח שווה לאחד מהם. לכן, $U_1\\cup U_2=\\pi^{-1}(U)$. \nמאותו שיקול נסיק גם ש-$U_1\\cap U_2=\\phi$, כי לכל $q\\in U$, בסימונים שלעיל $\\mathcal{O}_2\\neq \\mathcal{O}_1$, ועבור איבר בחיתוך היה חייב להתקיים שוויון. לבסוף, נגדיר $\\pphi_i:=\\tilde{\\mathbf{x}}_i\\circ \\mathbf{x}_i^{-1}: U\\to U_i$. אז $\\pphi_i$ חלקה, ו-\n$$\\pi\\circ \\pphi_i(q)=\\pi(q,\\mathcal{O}_i)=q, \\quad (\\pphi_i\\circ \\pi)(q,\\mathcal{O}_i)=(q,\\mathcal{O})$$\nכש-$(q,\\mathcal{O})\\in U_1$ מהגדרת $\\pphi_i$ – בפרט לא ייתכן ש-$\\mathcal{O}\\neq \\mathcal{O}_i$, שכן אז $\\mathcal{O}=-\\mathcal{O}_i$ ונקבל ש-$(q,\\mathcal{O})\\in U_1\\cap U_2$, בסתירה לכך שהחיתוך ריק. לכן $\\pphi_i=\\left(\\pi|_{U_i}\\right)^{-1}$, ובפרט $\\pi|_{U_i}$ דיפאומורפיזם.\n\n3. תהי $(p,\\mathcal{O})\\in \\tilde{M}$, ותהיינה $U\\subseteq M, U_i\\subseteq \\tilde{M}$ פתוחות שמקיימת את $(2)$. אז $(p,\\mathcal{O})$ נמצאת ב-$U_i$ יחיד, ואז $\\pi|_{U_i}: U_i\\to U$ דיפאומורפיזם מסביבה של $(p,\\mathcal{O})$ לסביבה של $p$; בפרט הדרגה של $d\\pi_{(p,\\mathcal{O})}$ מלאה. \nבאשר לנאותות, תהי $K\\subseteq M$ קומפקטית. תחילה, אם יש $p\\in K$ כך ש-$K\\subseteq U$ עבור $U$ כמקודם, אז \n$$\\pi^{-1}(K)=\\pi^{-1}(K\\cap U)=(K\\cap U_1)\\cup (K\\cap U_2)=\\pphi_1(K)\\cup \\pphi_2(K)$$\nכשהשווין האחרון נובע בדיוק מכך ש-$\\pphi_i=\\left(\\pi|_{U_i}\\right)^{-1}$. בפרט $\\pphi_1(K),\\pphi_2(K)$ קומפקטיות כתמונות רציפות של קומפקטיות, ולכן $\\pi^{-1}(K)$ קומפקטית כאיחוד סופי של קומפקטיות.\nבמקרה הכללי, נבחר לכל נקודה $p\\in K$ קבוצה $U_p$ שמקיימת את $(2)$ (למעשה, זו יכולה להיות כל סביבת קואורדינטות של הנקודה). $K$ קומפקטית, לכן יש לה תת-כיסוי סופי $U^1,...,U^k$, ואז כל $K^j:=K\\cap U^j\\subseteq U^j$ קומפקטית; מהמקרה הפרטי נובע ש-$\\pi^{-1}(K^j)$ קומפקטית, ואז\n$$\\pi^{-1}(K)=\\bigcup_{j}\\pi^{-1}(K^j)$$\nקומפקטית כאיחוד סופי של קומפקטיות. לכן $\\pi$ סאבמרסיה נאותה. $\\square$\n\n### סעיף ג'\n**מ.ש.ל.** $M$ אוריינטבילית אמ\"מ יש ל-$\\pi$ חתך חלק שמוגדר על כל $M$. \nעבור $M$ קשירה, להראות שזה שקול לכך ש-$\\tilde{M}$ לא קשירה.\n_הוכחה._ נניח ש-$M$ אוריינטבילית, ויהי $\\set{(U_\\alpha, \\mathbf{x}_\\alpha)}_\\alpha$ כיסוי שלה ע\"י מפות שמכוונות באופן עקבי. נגדיר חתך $S: M\\to \\tilde{M}$ באופן הבא: לכל $p\\in M$, עבור סביבת קואורדינטות $(U_\\alpha, \\mathbf{x}_\\alpha)$ שמכילה אותו, נגדיר \n$$s(p)=\\left(\\tilde{\\mathbf{x}}_\\alpha^{-1}\\circ \\mathbf{x}_\\alpha\\right)(p)$$\nהגדרה זו לא תלויה בבחירת הקואורדינטות: נניח ש-$(U_{\\beta}, \\mathbf{x}_\\beta)$ מפה נוספת שמכילה את $p\\in M$, אז\n$$\\left(\\tilde{\\mathbf{x}}_\\alpha^{-1}\\circ \\mathbf{x}_\\alpha\\right)(p)=(p,\\mathcal{O}_\\alpha),\\quad\n\\left(\\tilde{\\mathbf{x}}_\\beta^{-1}\\circ \\mathbf{x}_\\beta\\right)(p)=(p,\\mathcal{O}_\\beta)$$\nאבל המפות מכוונות באופן עקבי, לכן $\\mathcal{O}_\\alpha=\\mathcal{O}_\\beta$. מההגדרה מובן ש-$\\pi\\circ s=\\operatorname*{id}_m$, ו-$s$ נתונה באופן מקומי ע\"י העתקה חלקה (במובן שהצמצום שלה לכל $U_\\alpha$ מניב העתקה חלקה), לכן היא חלקה בכל $M$, כלומר זה חתך חלק גלובלי של $\\pi$.\n\nבכיוון השני נניח ש-$s: M\\to \\tilde{M}$ חתך חלק של $\\pi$. הוא מניב אוריינטציה נקודתית $O$ באופן מיידי: תהי $p\\in M$ ונרשום $(p,\\mathcal{O})=s(p)$, אז $O_p:=\\mathcal{O}$. כדי להראות שהיא רציפה נקבע $p\\in M$, ותהי $(U,\\mathbf{x})$ סביבת קואורדינטות ב-$M$ סביב $p$, בה\"כ קשירה. תהיינה $U_1\\sqcup U_2=\\pi^{-1}(U)$ פתוחות כמו בסעיף הקודם (שם ראינו שאפשר למצוא כאלו לכל סביבת קואורדינטות סביב $p$). אז $s(U)\\subseteq \\tilde{M}$ קשירה כתמונה רציפה של קבוצה קשירה, ו-\n$$s(U)=(s(U)\\cap U_1)\\sqcup (s(U)\\cap U_2)$$\nפירוק שלה, לכן הוא טריוויאלי, כלומר $s(U)$ מוכלת ב-$U_1$ או $U_2$, בה\"כ ב-$U_1$. לכל $q\\in U$ נסמן $w_1:=\\mathbf{x}_1^{-1}(q)$ כמו בסעיף הקודם, אז\n$$\\mathcal{O}:=[d\\mathbf{x}_{w_1}(e_1),...,d\\mathbf{x}_{w_1}(e_n)]=\\left[\\partial/\\partial x^1|_q,...,\\partial/\\partial x^n|_q\\right]$$\nמקיימת מההגדרה $\\tilde{\\mathbf{x}}_1(w_1)=(p,\\mathcal{O})\\in U_1$; מצד שני משיקולי הסעיף הקודם $(p,-\\mathcal{O})\\in U_2$, ובפרט הוא לא נמצא ב-$U_1$ כי אלה קבוצות זרות. וכאמור $s(p)=(p,O_p)\\in U_1$, לכן בהכרח $O_p=\\mathcal{O}$, כלומר לכל $q\\in U$ הבסיס $\\partial/\\partial x^1|_q,...,\\partial/\\partial x^n|_q$ מכוון בהתאם ל-$O_p$, ולכן זו אוריינטציה רציפה.\n\nכעת נניח ש-$M$ קשירה. יהי $\\set{(U_n,\\pphi_n)}_{n=1}^N$ כיסוי בן-מנייה שלה ע\"י מפות קואורדינטות קשירות (כלומר $N\\in \\NN\\cup \\set{\\infty}$); אז לכל $n$, האיחודים\n$$\\bigcup_{i=1}^nU_i,\\quad \\bigcup_{i=n+1}^N U_i$$\nפתוחים, לא ריקים והאיחוד שלהם הוא $M$, לכן החיתוך שלהם לא ריק, כלומר יש $U_j$ שחותכת את $U_1,...,U_n$ – בלי הגבלת הכלליות, $U_{n+1}$ מקיימת זאת (אחרת נסדר מחדש את המפות).\n\nבכיוון אחד, נניח שקיים חתך גלובלי חלק $s: M\\to \\tilde{M}$. נבנה סדרת קבוצות $(A_n),(B_n)\\subseteq \\tilde{M}$ באופן הבא:\nעבור $n=1$, מהסעיף הקודם יש פירוק $\\pi^{-1}(U_1)=V_1\\sqcup V_1'$. נגדיר $A_1:=V_1,B_1:=V_1'$. בפרט $A_1,B_1$ פתוחות, זרות וקשירות\nבהינתן $A_n,B_n$ פתוחות, זרות וקשירות, שוב יש פירוק $\\pi^{-1}(U_{n+1})=V_{n+1}\\sqcup V_{n+1}'$. $A_n,B_n$ זרות ופתוחות ו-$V_{n+1},V'_{n+1}$ קשירות (כי הן הומאומורפיות ל-$U_{n+1}$, שהיא קשירה מההנחה), לכן כל אחת מהן חותכת לכל היותר אחת מ-$A_n,B_n$. וכך אחת מהן אכן חותכת אחת מ-$A_n,B_n$, למשל כי $U_{n+1}\\cap U_i\\neq \\phi$ עבור $1\\le i\\le n$ כלשהו, ואז עבור $q$ כלשהי בחיתוך, כל אחת מהנקודות ב-$\\pi^{-1}(q)=(q,\\pm O)$ נמצאת גם ב-$V_{j}\\subseteq A_n$ או $V_j'\\subseteq B_n$ וגם באחת מבין $V_{n+1},V'_{n+1}$. בה\"כ, $V_{n+1}$ חותכת את $A_n$ ו-$V'_{n+1}$ חותכת את $B_n$.\n\nבאופן הזה מתקבלות שתי סדרות עולות $(A_n),(B_n)$ – נסמן $A:=\\bigcup A_n,B:=\\bigcup B_n$, אז $A, B$ זרות כי $A_n,B_n$ זרות לכל $n$, הן פתוחות כאיחוד פתוחות ושתיהן לא ריקות (למשל כי הן מכילות את $V_1,V_1'$ בהתאמה). לכן $\\tilde{M}=A\\sqcup B$ פירוק לא טריוויאלי, ו-$\\tilde{M}$ לא קשירה.\n\nבכיוון השני, נניח ש-$\\tilde{M}$ לא קשירה, ויהי $A\\sqcup B=\\tilde{M}$ פירוק לא טריוויאלי שלה. מספיק למצוא סדרה עולה של חתכים חלקים\n$$s_n: U_1\\cup ...\\cup U_n \\to \\tilde{M}$$\nכלומר שכל איבר בה הוא הרחבה של הקודם: בהינתן סדרה כזו נגדיר $s: M\\to \\tilde{M}$ ע\"י $s(p)=s_n(p)$ כש-$n$ הוא איזשהו אינדקס שעבורו $p\\in U_n$ (ובשל העובדה שכל $s_n$ הוא הרחבה של קודמיו, הערך לא תלוי בבחירה), אז $s$ חלקה כי הצמצום שלה לכל $U_n$ היא פונקציה חלקה, ולכן מקיימת את הדרוש.\nאם כן, עבור $n=1$ נשתמש בפירוק $\\pi^{-1}(U_1)=V_1\\sqcup V_1'$ ונגדיר $s_1:=(\\pi|_{V_1})^{-1}$ (כזכור, $\\pi|_{V_1}: V_1\\to U_1$ דיפאומורפיזם). בהינתן $s_n$, נשתמש שוב בפירוק $\\pi^{-1}(U_{n+1})=V_{n+1}\\sqcup V_{n+1}'$. משיקול דומה לטיעון בכיוון הקודם, בדיוק אחת מ-$V_{n+1}, V_{n+1}'$ חותכת את $s_n(U_1\\cup...\\cup U_n)$, בה\"כ זו $V_{n+1}$. אז $s_n,(\\pi|_{V_{n+1}})^{-1}$ מסכימות בחיתוך שלהן (אחרת $s_n(U_1\\cup...\\cup U_n)$ הייתה חותכת את $V'_{n+1}$, סתירה), ולכן התפירה שלהן, שניקח להיות $s_{n+1}$, מוגדרת היטב. בפרט \n$$s_{n+1}|_{U_1\\cup...\\cup U_n}=s_n$$\nלכן הסדרה המתקבלת היא אכן עולה, ומתקבל חתך גלובלי חלק כנדרש. $\\square$\n\n \n### סעיף ד'\n$M=\\RP^n$, $n$ זוגי \n**מ.ש.ל.** לבנות דיפאומורפיזם $S^n\\to \\tilde{M}$, להסיק ש-$\\RP^n$ לא אוריינטבילי עבור $n$ זוגי.\n_הוכחה._ תחילה, המסקנה נובעת מקיום דיפאומורפיזם כזה לפי טענת הסעיף הקודם – $\\RP^n$ קשיר, ולכן הוא אוריינטבילי אמ\"מ $\\tilde{M}$ לא קשירה. אבל $\\tilde{M}\\cong S^n$ קשירה, לכן הוא לא אוריינטבילי.\n\nלבניית הדיפאומורפיזם, נשים לב תחילה שבהינתן העתקה לינארית הפיכה $T: V\\to W$ בין מרחבים וקטוריים סוף-מימדיים, לזוג בסיסים $B_1,B_2$ של $V$ יש אותה אוריינטציה אם ורק אם ל-$TB_1,TB_2$ (שמתקבלים מהבסיסים המקוריים ע\"י הפעלת $T$ על כל איבר בסיס) יש אותה אוריינטציה: אכן, אם $S: V\\to V$ היא העתקת המעבר בין הבסיסים $B_1,B_2$ אז $T\\circ S\\circ T^{-1}: W\\to W$ היא העתקת המעבר בין $TB_1,TB_2$, ו-$\\det(TST^{-1})=\\det(S)$, לכן שתיהן חיוביות או שליליות ביחד. מכך נובע ששתי האוריינטציות על $W$ מתקבלות משתי האוריינטציות על $V$ ע\"י $T$; אם $O,-O$ הן שתי האוריינטציות של $V$, נסמן ב-$TO,T(-O)=-TO$ את שתי האוריינטציות המתאימות על $W$.\n\nכעת, נתבונן בהעתקת המנה $F: S^n\\to \\RP^n\\cong S^n/\\set{\\pm\\operatorname*{Id}}$. כזכור, $F$ היא איזומורפיזם מקומי (למשל כי זו סאבמרסיה על בין שתי יריעות עם אותו מימד $n$), ובפרט $dF_p: T_pS^n\\to T_p\\RP^n$ הפיכה לכל $p\\in S^n$. כמו כן, על $S^n$ יש לנו אוריינטציה טבעית $\\mathcal{O}$ על $S^n$, למשל זו שמושרית מ-$\\RR^{n+1}$ (כמו שראינו בשאלה 1). לכן נגדיר $\\tilde{F}: S^n\\to \\tilde{M}$ ע\"י\n$$\\tilde{F}(p)=(F(p), dF_p(\\mathcal{O}_p))$$\nכדי לראות ש-$\\tilde{F}$ חלקה, ניקח $p\\in S^n$, ונרשום $\\tilde{F}(p)=(\\bar{p},O)$. ניקח קואורדינטות $(U,\\mathbf{x})$ ב-$S^n$ סביב $p$ וקואורדינטות $(V,\\tilde{\\mathbf{y}})$ סביב $\\tilde{F}(p)$ ב-$\\tilde{M}$, שבפרט מניבות קואורידנטות $(V,\\mathbf{y})$ ב-$\\RP^n$ סביב $\\bar{p}$. אז לכל $u\\in U$,\n$$\\left(\\tilde{\\mathbf{y}}^{-1}\\circ \\tilde{F}\\circ \\mathbf{x}\\right)(u)\n=\\tilde{\\mathbf{y}}^{-1}\\left(F(\\mathbf{x}(u)), dF_{\\mathbf{x}(u)}(O_{\\mathbf{x}(u)})\\right)\n=\\mathbf{y}^{-1}(F(\\mathbf{x}(u))\n=(\\mathbf{y}^{-1}\\circ F\\circ \\mathbf{x})(u)$$\nו-$\\mathbf{y}^{-1}\\circ F\\circ \\mathbf{x}$ חלקה כי $F$ חלקה, לכן $\\tilde{F}$ חלקה. \nיתר על כן, היא שומרת אוריינטציה: $F$ דיפאומורפיזם מקומי, לכן בסימונים שלעיל מגדיר מפת קואורדינטות $\\mathbf{z}:=F\\circ \\mathbf{x}: U\\to \\RP^n$ סביב $F(p)$. המפה המתאימה $(U,\\tilde{\\mathbf{z}})$ של $\\tilde{M}$ חותכת את $(V,\\tilde{\\mathbf{y}})$, וכמו שראינו בסעיף א' מכך נובע שהן מכוונות באופן עקבי. כלומר, להעתקת המעבר $\\tilde{\\mathbf{y}}^{-1}\\circ \\tilde{\\mathbf{z}}$ יש דטרמיננטה חיובית, ומכך נובע ש-$\\tilde{F}$ משמרת אוריינטציה.  \nבנוסף, נשים לב ש-$F=\\pi\\circ \\tilde{F}$; מכך נובע שלכל $p\\in S^n$,\n$$dF_p=d\\pi_{\\tilde{F}(p)}\\circ d\\tilde{F}_p\\implies n=\\rank(dF_p)\\le \\rank(d\\tilde{F}_p)\\le n$$\nולכן $\\rank(d\\tilde{F}_p)=n$ לכל $p\\in S^n$. בפרט יש לה דרגה קבועה, וממשפט הדרגה הגלובלית (משפט 4.14 ב-Lee), תנאי מספיק להיותה דיפאומורפיזם הוא שהיא חח\"ע ועל.\nכדי לראות זאת, ניקח תחילה את ה-$n$-תבנית $\\omega\\in \\Omega^n(S^n)$ שמשרה את האוריינטציה הנתונה על $S^n$, בהתאם לבנייה של שאלה 1. נשים לב שבסימוני השאלה ההיא, $N_{-p}=-N_p$; כמו כן, ביחס לשיכון הרגיל $S^n\\subseteq \\RR^{n+1}$ מתקיים\n$$T_pS^n=\\set{p}^\\perp$$\nובפרט $T_pS^n=T_{-p}S^n$ כתת-מרחבים של $\\RR^{n+1}\\cong T_p\\RR^{n+1},T_{-p}\\RR^{n+1}$. תחת זיהוי זה, מתקיים\n$$\\omega_{-p}(-v_1,...,-v_n)=-\\omega_p(-v_1,...,-v_n)=(-1)^{n+1}\\omega_p(v_1,...,v_n)$$\nולכן ההעתקה $h(p)=-p$ על $S^n$, שמקיימת $dh_p(v)=h(v)=-v$ (כי היא לינארית), היא הופכת אוריינטציה עבור $n$ זוגי (ושומרת אוריינטציה עבור $n$ אי-זוגי). אבל $\\tilde{F}$ משמרת אוריינטציה כאמור, ולכן ההרכבה $\\tilde{F}\\circ h$ הופכת אוריינטציה; בפרט לכל $p\\in S^n$,\n$$d(\\tilde{F}\\circ h)_p(\\mathcal{O}_p)=-d\\tilde{F}_p(\\mathcal{O}_p)$$\nולכן לכל $p$,\n$$\\tilde{F}(-p)=(F(-p),d(F\\circ h)_p(\\mathcal{O}_p))=(F(p),-d\\tilde{F}_p(\\mathcal{O}_p))$$\nמכך נובע ש-$\\tilde{F}$ היא גם חח\"ע וגם על:\nנניח ש-$\\tilde{F}(x)=\\tilde{F}(y)$, אז $F(x)=F(y)$ ו-$d\\tilde{F}_x(\\mathcal{O}_x)=d\\tilde{F}_y(\\mathcal{O}_y)$. מהתנאי הראשון נסיק ש-$y=\\pm x$, אבל לא ייתכן ש-$y=-x$ כי אז $d\\tilde{F}_y(\\mathcal{O}_y)=-d\\tilde{F}_x(\\mathcal{O}_x)$. לכן בהכרח $x=y$. ולכל $(\\bar{p},\\mathcal{O})\\in \\tilde{M}$, ל-$\\bar{p}$ יש שני מקורות ב-$S^n$ לפי $F$, שנסמן $p,-p$. אז\n$$\\tilde{F}(p)=(\\bar{p},\\mathcal{O}'),\\tilde{F}(-p)=(\\bar{p},\\mathcal{-O}')$$\nו-$\\mathcal{O}$ הוא בהכרח אחד מבין $\\mathcal{O}',-\\mathcal{O}'$, לכן יש ל-$(\\bar{p},\\mathcal{O})$ מקור לפי $\\tilde{F}$.\nאז $\\tilde{F}$ הוא דיפאומורפיזם מקומי הפיך, ולכן הוא בהכרח דיפאומורפיזם כנדרש. $\\square$\n\n\\newpage\n\n## שאלה 3\n$M$ יריעה, $H$ חבורת לי, $\\pphi: H\\actson M$ פעולה חלקה, נאותה וחופשית.\n$g$ מטריצה $H$-אינווריאנטית על $M$, $\\pi: M\\to M/H$ המנה.\n\n### סעיף א'\n**מ.ש.ל.** יש מטריקה יחידה $\\bar{g}$ על $M/H$ שעבור $\\pi$ היא סאבמרסיה רימאנית.\n_הוכחה._ $\\pi$ סאבמרסיה (בלי קשר למטריקה), לכן $d\\pi_p$ היא על לכל $p\\in M$, כלומר כל נקודה היא נקודה רגולרית; בפרט, תת היריעות $F_{\\pi(p)}\\subseteq M$ שמתקבלות כקבוצות רמה מוגדרות היטב. משאלה מתרגיל 1, מתקיים לכל $p\\in M$\n$$T_pF_{\\pi(p)}=\\ker(d\\pi_p)$$\n (השאלה שם נוסחה עבור משטחים רגולריים ב-$\\RR^n$, אבל אותה הוכחה תקפה ליריעות כלליות). \n נסמן ב-$Q_p: T_pM\\to (T_pF_{\\pi(p)})^\\perp$ את ההטלה האורתוגונלית, ונשים לב ש-$\\ker(Q_p)=\\ker(d\\pi_p)=T_pF_{\\pi(p)}$\nבפרט מכך נובע שלכל $v\\in T_pM$,\n$$d\\pi_p(v)=d\\pi_p(Q_pv)+d\\pi_p(v-Q_pv)=d\\pi_p(Q_pv)$$\nכשהשוויון האחרון נובע מכך ש-$v-Q_pv\\in \\ker(Q_p)=\\ker(d\\pi_p)$.\nכעת, נניח שבידינו מטריקה $\\bar{g}$ על $M/H$ שביחס אליה $\\pi$ היא סאבמרסיה רימאנית. יהיו $\\bar{p}=\\pi(p)\\in M/H$ ו-$\\bar{v}=d\\pi_p(v),\\bar{u}=d\\pi_p(u)\\in T_{\\bar{p}}M/H$ ($d\\pi_p$ על, לכן יש $v,u$ כאלו לכל $\\bar{v},\\bar{u}$). אז\n$$\\bar{g}_{\\bar{p}}\\left(\\bar{v},\\bar{u}\\right)\n=\\bar{g}_{\\bar{p}}\\left(d\\pi_p(v),d\\pi_p(u)\\right)\n\\overset{(1)}{=}\\bar{g}_{\\bar{p}}\\left(d\\pi_p(Q_pv),d\\pi_p(Q_pu)\\right)\n\\overset{(2)}{=}g_p(Q_pv,Q_pu)$$\nכש-$(1)$ נובע מכך ש-$d\\pi_p(v)=d\\pi_p(Q_pv)$ ו-$(2)$ מתנאי הסאבמרסיה הרימאנית (כי $Q_pv,Q_pu\\in (T_pF_{\\pi(p)})^\\perp$).\nכלומר, תנאי הסאבמרסיה הרימאנית קובע את המועמד ל-$\\bar{g}$ ביחידות; מצד שני, מובן שכל מטריקה שמקיימת את השוויון הזה היא סאבמסריה רימאנית (כי אז $Q_pv=v,Q_pu=u$). לכן נגדיר, בהתאם לסימונים שלעיל,\n$$\\bar{g}_{\\bar{p}}(\\bar{v},\\bar{u}):=g_p(Q_pv,Q_pu)$$\nונראה שזו מטריקה רימאנית: \nתחילה עלינו להראות שהמטריקה מוגדרת היטב, כלומר שאינה תלויה בבחירה של $p,v,u$.\nעבור נציג $p\\in M$ של $\\bar{p}$, נניח ש-$v_1,v_2\\in T_pM$ שניהם מקיימים $d\\pi_p(v_1)=d\\pi_p(v_2)=\\bar{v}$. אז\n$$d\\pi_p(v_1-v_2)=0\\implies v_1-v_2\\in \\ker(d\\pi_p)=\\ker(Q_p)\\implies Q_pv_1=Q_pv_2$$\nולכן הערך של $\\bar{g}_{\\bar{p}}(\\bar{v},\\bar{u})$ לא תלוי בהרמה של $\\bar{v}$; מאותו טיעון הוא לא תלוי בהרמה של $\\bar{u}$.\nעבור הנציג של $\\bar{p}$, נניח ש-$\\pi(p)=\\pi(q)$, אז יש $h\\in H$ כך ש-$q=h.p$. ההנחה ש-$g$ $H$-אינווריאנטית אומרת ש-$\\pphi_h^\\ast g=g$, כלומר ש-$\\pphi_h$ איזומטריה ביחס ל-$g$. היא גם דיפאומורפיזם (כי היא מגיעה מהפעולה החלקה $\\pphi: H\\actson M$), לכן היא מעתיקה את הפירוק\n$$T_pM=T_pF_{\\pi(p)}\\oplus \\left(T_pF_{\\pi(p)}\\right)^\\perp\\overset{d(\\pphi_h)_p}{\\longmapsto}\nT_qM=d(\\pphi_h)_p\\left(T_pF_{\\pi(p)}\\right)\\oplus d(\\pphi_h)_p\\left(\\left(T_pF_{\\pi(p)}\\right)^\\perp\\right)$$\nאבל $\\pi\\circ \\pphi_h=\\pi$, $q=\\pphi_h(p)$ ו-$d(\\pphi_h)_p$ הפיכה, לכן מעתיקה גרעין לגרעין, כלומר\n$$d(\\pphi_h)_p\\left(T_pF_{\\pi(p)}\\right)=d(\\pphi_h)_p\\left(\\ker(d\\pi_p)\\right)=\\ker(d\\pi_q)=T_qF_{\\pi(q)}$$\nלכן הפירוק המתקבל ב-$T_qM$ הוא\n$$T_pM=T_qF_{\\pi(q)}\\oplus \\left(T_pF_{\\pi(q)}\\right)^\\perp$$\nומכך נובע שההטלות $(Q_p)_p$ ו-$d(\\pphi_h)$ מקיימות תנאי טבעיות, כלומר\n$$d\\pi_p\\circ Q_p=Q_q\\circ d\\pi_p$$\nולכן, אם $v'=d(\\pphi_h)_p(v),u'=d(\\pphi_h)_p(u)$ וקטורים ב-$T_qM$, אז\n$$\\begin{aligned}\ng_q(Q_qv',Q_qu')&=g_q(Q_qd(\\pphi_h)_p(v), Q_qd(\\pphi_h)_p(u)) \\\\\n&= g_{h.p}(d(\\pphi_h)_p(Q_pv),d(\\pphi_h)_p(Q_pu))=g_p(Q_pv,Q_pu)\n\\end{aligned}$$\nכשהשוויון האחרון נובע בדיוק מכך ש-$\\pphi_h^\\ast g=g$. לכן, ההגדרה לא תלויה בבחירת הנציג. \n\nאם כן, $\\bar{g}$ הוא $(0,2)$-טנזור על $M/H$. סימטריות נובעת ישירות מההגדרה; עבור חיוביות, יהיו $\\bar{p}=\\pi(p)$ ו-$\\bar{v}=d\\pi_p(v)$ שונה מ-$0$, אז $v\\notin \\ker(d\\pi_p)=T_pF_{\\pi(p)}$, כלומר $Q_pv\\neq 0$ ולכן\n$$\\bar{g}_{\\bar{p}}(\\bar{v},\\bar{v})=g_p(Q_pv,Q_pv)\\gt 0$$\nאם כן, נותר להראות ש-$\\bar{g}$ חלק. נתחיל מלהגדיר $Q=(Q_p)_p$; העתקה לינארית ממרחב וקטורי סוף מימדי $V$ לעצמו מזוהה באופן טבעי עם איבר ב-$T^{(1,1)}(V)$, לכן $Q$ הוא $(1,1)$-טנזור. כדי לראות שהוא חלק, נסמן ב-$R_p: T_pM\\to T_pF_{\\pi(p)}$ את ההטלה האורתוגונלית, אז \n$$Q_p+R_p={\\operatorname*{Id}}_{T_pM}\\implies Q_p={\\operatorname*{Id}}_{T_pM}-R_p$$\nולכן מספיק להראות ש-$R=(R_p)_p$ חלק – נקבע $p\\in M$, אז $p\\in F_{\\pi(p)}$, ולכן יש סביבת קואורדינטות $(U',\\pphi)$ סביב $p$ ב-$F_{\\pi(p)}$; זו מניבה $k=\\dim(F_{\\pi(p)})$ שדות וקטוריים $\\partial/\\partial x^1,...,\\partial/\\partial x^k$ ב-$U$. אבל $F_{\\pi(p)}\\subseteq M$ משוכנת כתת-יריעה רגולרית, לכן אפשר להרחיב אותם לשדות וקטוריים $(X_1,...,X_k)$ בסביבה $U$ של $p$ (לפי שאלה מתרגיל 4). ע\"י הצטמצמות לסביבה פתוחה קטנה יותר במידת הצורך (למשל אוסף הנקודות ב-$U$ שבהם המטריצה $(X_1,...,X_k)$ מדרגה מלאה), נוכל להניח בה\"כ שגם ההרחבות ב-$U$ בלתי תלויות לינארית. \nכעת, $R_p$ הוא לתוך $T_pF_{\\pi(p)}$, לכן אפשר לכתוב אותו כסכום $R_p=a^iX_i$, כשהמקדמים $a^i\\in C^\\infty(U)$ הם פונקציות חלקות; למשל בהינתן מסגרת נוספת $(Y_1,...,Y_n)$ ב-$U$, נרשום $R_pY_j=a^{ij}X_i$, ואז $a^i:=a^{i1}+...+a^{in}$ מקיימים את הדרוש. לכן $R=(R_p)_p$ תלוי ב-$p$ באופן חלק, ולכן גם $Q$ טנזור חלק. מכך נובע, בפרט, ש-$g'=Q^\\ast g$, שמוגדר ע\"י $g'(v,u)=g(Qv,Qu)$, גם הוא $(0,2)$-טנזור חלק (לאו דווקא מטריקה רימאנית). \nלבסוף, תהי $\\bar{p}\\in M/H$. $\\pi: M\\to M/H$ סאבמרסיה, לכן (ממשפט 4.26 ב-Lee, למשל) יש חתך מקומי חלק \n$$s: \\bar{U}\\to M$$\nכש-$\\bar{U}\\subseteq M/H$ סביבה פתוחה של $\\bar{p}$. בפרט $s$ ו-$g'$ חלקים, לכן גם המשיכה לאחור $s^\\ast g'$ היא $(0,2)$-טנזור חלק, הפעם ב-$\\bar{U}$. אבל $p=s(\\bar{p})$ מקיימת $\\pi(p)=\\bar{p}$ (כי $s$ חתך), ובהתאם גם\n$$\\pi\\circ s={\\operatorname*{id}}_{\\bar{U}}\\implies d\\pi_{p}\\circ ds_{\\bar{p}}={\\operatorname*{Id}}_{T_{\\bar{p}}M/H}$$\nלכן עבור $\\bar{v},\\bar{u}\\in T_{\\bar{p}}M/H$, $v:=ds_{\\bar{p}}(\\bar{v}),u:=ds_{\\bar{p}}(\\bar{u})$ מקיימים\n$$d\\pi_p(v)=\\bar{v},d\\pi_p(u)=\\bar{u}$$\nכלומר אלה הרמות מתאימות ל-$\\bar{v},\\bar{u}$. לכן\n$$(s^\\ast g')_{\\bar{p}}(\\bar{v},\\bar{u})=g'_{s(\\bar{p})}(ds_{\\bar{p}}(\\bar{v}),ds_{\\bar{p}}(\\bar{u}))=g'_p(v,u)=g_p(Q_pv,Q_pu)=\\bar{g}_{\\bar{p}}(\\bar{v},\\bar{u})$$\nכלומר $\\bar{g}=s^\\ast g'$, ובפרט זה טנזור חלק, כנדרש. $\\square$\n\n### סעיף ב'\n$M=\\RR^n, H=\\ZZ^n$, $\\pphi: H\\actson M$ פועלת ע\"י הזזות. \n$\\TT^n=M/H$. \n$g_0=g$ המטריקה האוקלידית.\n**מ.ש.ל.** לבנות שיכון איזומטרי $(\\TT^n,\\bar{g})\\to (\\RR^{2n}, g_0)$\n_הוכחה._ נגדיר $h: \\RR^n\\to \\RR^{2n}$ ע\"י \n$$h(x_1,...,x_n)=\\frac{1}{2\\pi}\\big(\\cos(2\\pi x_1),\\sin(2\\pi x_1),...,(\\cos(2\\pi x_n),\\sin(2\\pi x_n)\\big)$$\nזו כמובן העתקה חלקה. מתקיים\n$$h(x_1,...,x_n)=h(y_1,...,y_n)\\Longleftrightarrow \\forall i: x_i=y_i+k_i,\\quad k_i\\in \\ZZ$$\nכלומר אמ\"מ $\\pi(x_1,...,x_n)=\\pi(y_1,...,y_n)$. לכן $h$ קבועה על הסיבים של $\\pi$, וממשפט 4.30 ב-Lee נובע שיש העתקה חלקה (יחידה) $\\bar{h}: M/H\\to \\RR^{2n}$ כך ש-$\\bar{h}\\circ \\pi=h$. נראה שזה השיכון המבוקש: היא חלקה כאמור, וחח\"ע בדיוק כי לכל $\\bar{\\mathbf{x}}=\\pi(\\mathbf{x}),\\bar{\\mathbf{y}}=\\pi(\\mathbf{y})\\in M/H$, $\\bar{h}(\\bar{\\mathbf{x}})=\\bar{h}(\\bar{\\mathbf{y}})$ גורר $h(\\mathbf{x})=h(\\mathbf{y})$, שגורר $\\pi(\\mathbf{x})=\\pi(\\mathbf{y})$, כלומר $\\bar{\\mathbf{x}}=\\bar{\\mathbf{y}}$. \nההפכית בתמונה של $\\bar{h}$ גם היא חלקה: כדי לראות זאת, נתבונן בהרכבה\n$$\\alpha: (\\cos(2\\pi x), \\sin(2\\pi x))\\longmapsto e^{2\\pi ix}\\overset{\\beta^{-1}}{\\longmapsto} x'$$\nכש-$\\beta: [0,1)\\to S^1$ מוגדרת ע\"י $\\beta(x)=e^{2\\pi ix}$ ומהווה דיפאומורפיזם, ו-$x'\\in [0,1)$ מקיים\n$$(\\cos(2\\pi x'),\\sin(2\\pi x'))=(\\cos(2\\pi x'),\\sin(2\\pi x'))$$\n(למשל כי $e^{2\\pi ix}=e^{2\\pi ix'}$). לכן\n$$\\gamma:=\\pi\\circ (\\alpha\\times...\\times \\alpha): \\bar{h}(M/H)=h(\\RR^n)\\to M/H$$\n היא העתקה חלקה, ומתקיים\n$$\\gamma\\circ \\bar{h}={\\operatorname*{id}}_{M/H},\\quad \\bar{h}\\circ \\gamma={\\operatorname*{id}}_{h(\\RR^n))}$$\nלכן $\\bar{h}$ שיכון. באשר לאיזומטריה, נשים לב תחילה ש-$\\ZZ^n$ חבורת לי $0$-מימדית (כי היא בת-מנייה), לכן לכל $\\mathbf{x}\\in \\RR^n$,\n$$\\dim(T_{\\mathbf{x}}F_{\\pi(\\mathbf{x})})=0\\implies T_{\\mathbf{x}}F_{\\pi(\\mathbf{x})}=\\set{0}$$\nולכן ההטלה האורתוגונלית על $\\left(T_{\\mathbf{x}}F_{\\pi(\\mathbf{x})}\\right)^\\perp$ היא העתקת הזהות, כלומר במקרה הזה\n$$\\bar{g}_{\\bar{p}}(\\bar{v},\\bar{u})=g_p(v,u)$$\nכש-$\\pi(p)=\\bar{p}$, $v,u$ הן הרמות של $\\bar{v},\\bar{u}$ בהתאמה, ו-$g$ היא המטריקה האוקלידית על $\\RR^n$. מצד שני, מההגדרה מתקיים\n$$(\\bar{h}^\\ast g_0)_{\\bar{p}}(\\bar{v},\\bar{u})\n=(g_0)_{\\bar{h}(\\bar{p})}\\left(d\\bar h_{\\bar{p}}(\\bar{v}),d\\bar h_{\\bar{p}}(\\bar{u})\\right) \n=(g_0)_{h(p)}\\left(dh_p(v),dh_p(u)\\right)\n$$\nכשבשוויון האחרון השתמשנו בכך ש-$h=\\bar{h}\\circ \\pi$, לכן $d\\bar{h}_{\\bar{p}}\\circ d\\pi_{p}=dh_p$, ובהגדרה של $p,v,u$.\nאם כן, $\\bar{h}$ היא איזומטריה אם ורק אם \n$$(g_0)_{h(p)}\\left(dh_p(v),dh_p(u)\\right)=g_p(v,u)$$\nכלומר אם ורק אם $h^\\ast g_0=g$. אבל $g_0,g$ הן המטריקות האוקלידיות, לכן זה מתקיים אמ\"מ $h$ היא איזומטריה במובן הרגיל, כלומר אמ\"מ $\\inner{Jh_{\\mathbf{x}}v}{Jh_{\\mathbf{x}}v}=\\inner{v}{v}$ לכל $v\\in \\RR^n$, או לחילופין אמ\"מ $Jh_{\\mathbf{x}}^TJh_{\\mathbf{x}}=I_n$ לכל $\\mathbf{x}$. נחשב ונקבל\n$$Jh_{\\mathbf{x}}=\\begin{pmatrix}-\\sin(2\\pi x_1) \\\\ \\cos(2\\pi x_1) \\\\ & -\\sin(2\\pi x_1) \\\\ & \\cos(2\\pi x_1) \\\\ & & \\ddots \\\\ & & & -\\sin(2\\pi x_n) \\\\ & & &\\cos(2\\pi x_n) \\\\  \\end{pmatrix}$$\nולכן\n$$Jh_{\\mathbf{x}}^TJh_{\\mathbf{x}}=\\begin{pmatrix}\n\\sin^2(2\\pi x_1)+\\cos^2(2\\pi x_1) \\\\\n& \\sin^2(2\\pi x_2)+\\cos^2(2\\pi x_2) \\\\\n& & \\ddots \\\\\n& & & \\sin^2(2\\pi x_n)+\\cos^2(2\\pi x_n) \\\\\n\\end{pmatrix}$$\nכלומר $Jh_{\\mathbf{x}}^TJh_{\\mathbf{x}}=I_n$, כנדרש. $\\square$\n\n\\newpage\n\n## שאלה 4\n$\\omega\\in \\Omega^2(\\RR^3)$ נתונה ע\"י\n$$\\omega=xdy\\wedge dz+ydz\\wedge dx+zdx\\wedge dy$$\n$h(\\rho,\\pphi,\\theta)=(r\\sin\\pphi\\cos\\theta,\\rho\\sin\\pphi\\sin\\theta,\\rho\\cos\\pphi)$ קואורדינטות ספריות.\n\n### סעיף א'\n**מ.ש.ל.** לחשב את $\\omega$ בקואורדינטות ספריות.\n_הוכחה._ עלינו למעשה לחשב את המשיכה לאחור $h^\\ast\\omega$. נרשום\n$$x=r\\sin\\pphi\\cos\\theta,y=\\rho\\sin\\pphi\\sin\\theta,z=\\rho\\cos\\pphi$$\nאז\n$$\\begin{array}{lllll}\ndx&=&\\sin\\pphi\\cos\\theta\\ d\\rho& +\\;\\rho\\cos\\pphi\\cos\\theta\\ d\\pphi &-\\;r\\sin\\pphi\\sin\\theta\\ d\\theta \\\\ \ndy&=&\\sin\\pphi\\sin\\theta\\ d\\rho& +\\;\\rho\\cos\\pphi\\sin\\theta\\ d\\pphi &-\\;r\\sin\\pphi\\cos\\theta\\ d\\theta \\\\\ndz&=&\\cos\\pphi\\ d\\rho& -\\;\\rho\\sin\\pphi\\ d\\pphi \\\\\n\\end{array}$$\nולכן\n$$\\begin{aligned}\ndy\\wedge dz=&\\rho^2\\sin^2\\pphi\\cos\\theta\\ d\\pphi\\wedge d\\theta \\\\\n+&\\rho\\sin\\pphi\\cos\\pphi\\cos\\theta d\\theta\\wedge d\\rho \\\\\n-&(\\rho\\sin^2\\pphi\\sin\\theta+\\rho\\cos^2\\pphi\\sin\\theta)\\ d\\rho\\wedge d\\pphi \\\\\n=&\\underline{\\rho^2\\sin^2\\pphi\\cos\\theta\\ d\\pphi\\wedge d\\theta\n+\\rho\\sin\\pphi\\cos\\pphi\\cos\\theta d\\theta\\wedge d\\rho\n-\\rho\\sin\\theta\\ d\\rho\\wedge d\\pphi} \\\\ \\\\\ndz\\wedge dx=&\\rho^2\\sin^2\\pphi\\sin\\theta\\ d\\pphi\\wedge d\\theta \\\\\n+&\\rho\\sin\\pphi\\cos\\pphi\\sin\\theta\\ d\\theta\\wedge d\\pphi \\\\\n+&(\\rho\\cos^2\\pphi\\cos\\theta+\\rho\\sin^2\\pphi\\cos\\theta)\\ d\\rho\\wedge d\\pphi \\\\\n=&\\underline{\\rho^2\\sin^2\\pphi\\sin\\theta\\ d\\pphi\\wedge d\\theta\n+\\rho\\sin\\pphi\\cos\\pphi\\sin\\theta\\ d\\theta\\wedge d\\pphi\n+\\rho\\cos\\theta\\ d\\rho\\wedge d\\pphi} \\\\ \\\\\ndx\\wedge xy=&(\\rho^2\\sin\\pphi\\cos\\pphi\\cos^2\\theta+\\rho^2\\sin\\pphi\\cos\\pphi\\sin^2\\theta)\\ d\\pphi\\wedge d\\theta \\\\\n-&(\\rho\\sin^2\\pphi\\sin^2\\theta+\\rho\\sin^2\\pphi\\cos^2\\theta)\\ d\\theta\\wedge d\\rho \\\\\n+&(\\rho\\sin\\pphi\\cos\\pphi\\sin\\theta\\cos\\theta-\\rho\\sin\\pphi\\cos\\pphi\\sin\\theta\\cos\\theta)\\ d\\rho\\wedge d\\pphi \\\\\n=&\\underline{\\rho^2\\cos\\pphi\\sin\\pphi\\ d\\pphi\\wedge d\\theta-\\rho\\sin^2\\pphi\\ d\\theta\\wedge d\\rho}\n\\end{aligned}$$\nנציב את הביטויים האלו במקום $x,y,z,dy\\wedge dz,dz\\wedge dx,dx\\wedge dy$ בנוסחה עבור $\\omega$ ונקבץ לפי המקדמים:\n$$\\begin{aligned}\n\\underline{d\\pphi\\wedge d\\theta}:\\;&(\\rho\\sin\\pphi\\cos\\theta)(\\rho^2\\sin^2\\pphi\\cos\\theta) \\\\\n+&(r\\sin\\pphi\\sin\\theta)(\\rho^2\\sin^2\\pphi\\sin\\theta) \\\\\n+&(\\rho\\cos\\pphi)(\\rho^2\\cos\\pphi\\sin\\pphi) \\\\\n=&\\rho^3(\\sin^3\\pphi\\cos^2\\theta+\\sin^3\\pphi\\sin^2\\theta+\\sin\\pphi\\cos^2\\theta) = \\rho^3\\sin\\pphi \\\\ \\\\\n\\underline{d\\theta\\wedge d\\rho}:\\;&(\\rho\\sin\\pphi\\cos\\theta)(r\\sin\\pphi\\cos\\pphi\\cos\\theta) \\\\\n+&(r\\sin\\pphi\\sin\\theta)(\\rho\\sin\\pphi\\cos\\pphi\\sin\\theta) \\\\\n+&(\\rho\\cos\\pphi)(\\rho\\sin^2\\pphi) \\\\\n=&\\rho^2(\\sin^2\\pphi\\cos\\pphi\\cos^2\\theta+\\sin^2\\pphi\\cos\\pphi\\sin^2\\theta-\\sin^2\\pphi\\cos\\pphi)=0 \\\\ \\\\\n\\underline{d\\rho\\wedge d\\pphi}:\\;&(\\rho\\sin\\pphi\\cos\\theta)(-\\rho\\sin\\theta)+(\\rho\\sin\\pphi\\sin\\theta)(\\rho\\cos\\theta)=0\n\\end{aligned}$$\nוביחד נקבל \n$$h^\\ast\\omega=\\rho^3\\sin\\pphi\\ d\\pphi\\wedge d\\theta$$\n$\\square$\n\n### סעיף ב'\n**מ.ש.ל.** לחשב את $d\\omega$ בקואורדינטות קרטזיות וספריות ולהראות ששני הביטויים מייצגים את אותה $3$-תבנית.\n_הוכחה._ נרשום $f(\\rho,\\pphi,\\theta)=\\rho^3\\sin\\pphi$, כך שבקואורדינטות ספריות $\\omega=f\\ d\\pphi\\wedge d\\theta$. אז\n$$d\\omega=df\\wedge d\\pphi\\wedge \\theta,\\quad df=3\\rho^2\\sin\\pphi\\ d\\rho+\\rho^3\\cos\\pphi\\ d\\pphi$$\nולכן\n$$\\begin{aligned}\nd\\omega&=(3\\rho^2\\sin\\pphi\\ d\\rho+\\rho^3\\cos\\pphi\\ d\\pphi)\\wedge d\\pphi\\wedge d\\theta \\\\\n&=3\\rho^2\\sin\\pphi\\ d\\rho\\wedge d\\pphi\\wedge d\\theta\n\\end{aligned}$$\nמצד שני בקואורדינטות קרטזיות $\\omega=xdy\\wedge dz+ydz\\wedge dx+zdx\\wedge dy$, לכן\n$$\\begin{aligned}\nd\\omega&=d(xdy\\wedge dz)+d(ydz\\wedge dx)+d(zdx\\wedge dy) \\\\\n&=dx\\wedge dy\\wedge dz+dy\\wedge dz\\wedge dx+dz\\wedge dx\\wedge dy=3dx\\wedge dy\\wedge dz\n\\end{aligned}$$\nכעת, כזכור מהסעיף הקודם \n$$dx\\wedge dy=\\rho^2\\cos\\pphi\\sin\\pphi\\ d\\pphi\\wedge d\\theta-\\rho\\sin^2\\pphi\\ d\\theta\\wedge d\\rho, \\quad \\cos\\pphi\\ d\\rho-\\rho\\sin\\pphi\\ d\\pphi $$\nלכן\n$$\\begin{aligned}\ndx\\wedge dy\\wedge dz&=(\\rho^2\\cos\\pphi\\sin\\pphi\\ d\\pphi\\wedge d\\theta-\\rho\\sin^2\\pphi\\ d\\theta\\wedge d\\rho)\\wedge (\\cos\\pphi\\ d\\rho-\\rho\\sin\\pphi\\ d\\pphi) \\\\\n&=(\\rho^2\\cos\\pphi\\sin\\pphi)(\\cos\\pphi)\\ d\\pphi\\wedge d\\theta \\wedge d\\rho + (\\rho\\sin^2\\pphi)(\\rho\\sin\\pphi)\\ d\\theta\\wedge d\\rho \\wedge d\\pphi \\\\\n&=(\\rho^2\\sin\\pphi\\cos^2\\pphi+\\rho\\sin^3\\pphi)\\ d\\rho\\wedge d\\pphi\\wedge d\\theta = \\rho^2\\sin\\pphi\\ d\\rho\\wedge d\\pphi\\wedge d\\theta\n\\end{aligned}$$\nולכן $3dx\\wedge dy\\wedge dz=3\\rho^2\\sin\\pphi\\ d\\rho\\wedge d\\pphi\\wedge d\\theta$, כנדרש. $\\square$\n\n### סעיף ג'\n$i: S^2\\hookrightarrow \\RR^3$ ההכלה\n**מ.ש.ל.** לחשב את המשיכה לאחור $i^\\ast\\omega$ ל-$S^2$, בעזרת הקואורדינטות $(\\pphi,\\theta)$ בקבוצה הפתוחה שבה הן מוגדרות היטב.\n_הוכחה._ הקואורדינטות הספריות מוגדרות היטב כל עוד $x^2+y^2\\neq 0$, כלומר כל עוד\n$$0\\neq\\rho^2\\sin^2\\pphi\\cos^2\\theta+\\rho^2\\sin^2\\pphi\\sin^2\\theta=\\rho^2\\sin^2\\pphi$$\nכלומר כל עוד $\\rho\\sin\\pphi\\neq 0$ (גם בנקודות אלו הקואורידנטות מוגדרות, אבל לא ביחידות). בספירת היחידה $S^2=\\set{(\\rho,\\pphi,\\theta)\\mid \\rho=1}$ הביטוי מתאפס רק בשני הקטבים $n=(0,0,1),s=(0,0,-1)$. \nלכן נחשב את המשיכה לאחור לקבוצה הפתוחה $U=S^2\\setminus\\set{n,s}$: מההגדרה\n$$i^\\ast\\omega_{\\mathbf{x}}(v_1,v_2,v_3)=\\omega_{i(\\mathbf{x})}(di_{\\mathbf{x}}(v_1),di_{\\mathbf{x}}(v_2),di_{\\mathbf{x}}(v_3))=\\omega_{\\mathbf{x}}(v_1,v_2,v_3)$$\nכשהשוויון האחרון נובע מכך ש-$i: S^2\\hookrightarrow \\RR^3$ פועלת כזהות בתחום הגדרתה, לכן $i(\\mathbf{x})=\\mathbf{x}$ ו-$di_{\\mathbf{x}}(v)=v$.\nלכן, עבור $\\mathbf{x}=(1,\\pphi,\\theta)\\in U$ מתקיים\n$$i^\\ast\\omega_{\\mathbf{x}}=\\omega_{\\mathbf{x}}=1^3\\sin\\pphi\\ d\\pphi\\wedge d\\theta=\\sin\\pphi\\ d\\pphi\\wedge d\\theta$$\nכנדרש. $\\square$\n\n### סעיף ד'\n**מ.ש.ל.** להראות ש-$i^\\ast\\omega$ לא מתאפסת על $S^2$ (ובפרט מגדירה אוריינטציה על הספירה)\n_הוכחה._ לכל $\\mathbf{x}\\in U$, כנובע מהסעיף הקודם $i^\\ast\\omega_{\\mathbf{x}}=\\sin\\pphi\\ d\\pphi\\wedge d\\theta\\neq 0$ (כי $\\sin\\pphi\\neq 0$ ב-$U$, מהגדרתה).\nבקטבים $n,s$ נשתמש בייצוג הקרטזי של $\\omega$: מאותו שיקול של הסעיף הקודם (שההכלה $i$ פועלת כזהות בתחום הגדרתה) נובע שגם בייצוג הקרטזי $i^\\ast\\omega_{\\mathbf{x}}=\\omega_{\\mathbf{x}}$. לכן \n$$i^\\ast\\omega_{n}=dx\\wedge dy, i^\\ast\\omega_s=-dx\\wedge dy$$\nוהמישורים המשיקים ל-$S^2$ בקטבים הם $T_nS^2,T_sS^2\\cong \\RR^2\\times \\set{0}$ (באופן כללי, המישור המשיק ל-$\\mathbf{x}\\in S^2$ הוא התת-מרחב $\\set{x}^\\perp\\subseteq \\RR^3$; חישבתי את זה במפורש למשל בשאלה 1 בתרגיל 3), לכן התבניות $\\pm dx\\wedge dy$ לא מתאפסות עליהם: למשל, מתקיים\n$$\\pm (dx\\wedge dy)(e_1,e_2)=\\pm\\det(I)=\\pm 1\\neq 0$$\nלכן $i^\\ast\\omega$ לא מתאפסת באף נקודה ב-$S^2$. \nכמסקנה נקבל שזו $2$-תבנית על יריעה ממימד $2$ שלא מתאפסת באף נקודה, לכן כמו שראינו בתרגול היא קובעת אוריינטציה יחידה על $S^2$. $\\square$\n"
}