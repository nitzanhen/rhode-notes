{
  "id": "90",
  "name": "גאודיף מטלה 8",
  "body": "## שאלה 1\n$G$ חבורת לי קשירה וקומפקטית ממימד $n$.\n\n### סעיף א'\n$\\omega\\in \\Omega^n(G)$ אינווריאנטית שמאלית, כלומר $L_g^\\ast \\omega=\\omega$ לכל $g$.\n**מ.ש.ל.** $\\omega$ אינווריאנטית ימנית.\n_הוכחה._ עבור $\\omega\\equiv0$ הטענה ברורה, לכן נניח ש-$\\omega\\neq 0$.\nתחילה, נשים לב שהעתקות הכפל משמאל ומימין מתחלפות: לכל $g,h,p\\in G$,\n$$(R_h\\circ L_g)(p)=(gp)h=g(ph)=(L_g\\circ R_h)(p)$$\nמכלל השרשרת, גם הדיפרנציאלים שלהן מתחלפים, במובן ש-\n$$d(R_h)_{gp}\\circ d(L_g)_p=d(L_g)_{ph}\\circ d(R_h)_p$$\nמכך נובע ש-\n$$L_h^\\ast\\left(R_g^\\ast \\omega\\right)=R_g^\\ast(L_h^\\ast\\omega)=R_g^\\ast\\omega$$\nכשהשוויון הראשון נובע מהחישוב הבא – \n$$\\begin{aligned}\nL_h^\\ast\\left(R_g^\\ast \\omega\\right)(v_1,...,v_n)&=\\omega_{h(pg)}\\Big(\\big(d(R_g)_{ph}\\circ d(L_h)_p\\big)(v_1),...\\big(d(R_g)_{ph}\\circ d(L_h)_p\\big)(v_n)\\Big) \\\\\n&=\\omega_{(hp)g}\\Big(\\big(d(L_h)_{pg}\\circ d(R_g)_p\\big)(v_1),...\\big(d(L_h)_{pg}\\circ d(R_g)_p\\big)(v_n)\\Big) \\\\\n&= R_g^\\ast\\left(L_h^\\ast\\omega \\right)(v_1,...,v_n)\n\\end{aligned}$$\nוהשוויון השני נובע מהאינווריאנטיות של $\\omega$ משמאל.\nכלומר, $R_g^\\ast\\omega$ אינווריאנטית משמאל לכל $g$. בסעיף הבא נראה שהמרחב $\\mathcal{L}(G)\\subseteq \\Omega^n(G)$ של $n$-תבניות דיפרנציאליות שהן אינווריאנטיות משמאל הוא חד-ממדי; מכך נובע שלכל $g$ יש קבוע $f(g)\\in \\RR$ כך ש-\n$$R_g^\\ast\\omega=f(g)\\omega$$\n$R_g^\\ast \\omega\\neq 0$ כי $\\omega\\neq 0$ ו-$R_g$ דיפאומורפיזם לכל $g$, לכן $f(g)\\neq 0$ לכל $g$; נראה ש-$f: G\\to \\RR^\\ast:=\\RR\\setminus\\set{0}$ הומומורפיזם חלק של חבורות: לכל $g,h\\in G$ מתקיים $R_{gh}=R_h\\circ R_g$, לכן \n$$f(gh)\\omega=R_{gh}^\\ast \\omega\\overset{(1)}{=}R_h^\\ast(R_g^\\ast \\omega)=R_h^\\ast(f(g)\\omega)\\overset{(2)}{=}f(g)R_h^\\ast\\omega=f(g)f(h)\\omega$$\nכש-$(1),(2)$ נובעים מחישובים דומים לזה שעשינו לעיל, כלומר פתיחת ההגדרה של המשיכה לאחור בשני האגפים.\nכלומר, $f(gh)=f(g)f(h)$, ו-$f$ היא הומומורפיזם של חבורות. \n\nבאשר לחלקות, נקבע בסיס $(b_1,...,b_n)$ של $T_eG$, ונגדיר לכל $i$ שדה וקטורי $X_i\\in \\mathfrak{X}(M)$ ע\"י $(X_i)(g)=d(R_g)_e(g)$; אלו שדות וקטוריים חלקים בדיוק לפי ההתאמה שהזכרנו (טענה 8.3.2 ברשימות; שם הטענה הייתה עבור אינווריאנטיות משמאל, אבל אותם שיקולים בדיוק עובדים עבור אינווריאנטיות מימין). \nאז לכל $g\\in G$,\n$$f(g)=\\frac{R_g^\\ast\\omega_e(b_1,...,b_n)}{\\omega_e(b_1,...,b_n)}=\\frac{\\omega_g(d(R_g)_e(b_1),...,d(R_g)_e(b_n))}{\\omega_e(b_1,...,b_n)}=\\frac{1}{C}\\omega(X_1,...,X_n)\\Big|_{g}$$\n כש-$C:=\\omega_e(b_1,...,b_n)\\neq 0$. $\\omega(X_1,...,X_n)\\in C^\\infty(G)$ חלקה כי $\\omega,X_1,...,X_n$ חלקים, לכן $f$ חלקה.\n\nלבסוף, נתבונן בתמונה $H:=f(G)\\subseteq \\RR^\\ast:=\\RR\\setminus\\set{0}$: זו תת-חבורה קשירה וקומפקטית כי $f$ הומומורפיזם חלק ו-$G$ קשירה וקומפקטית. רכיבי הקשירות של $\\RR^\\ast$ הם $(-\\infty,0),(0,\\infty)$, ו-$H$ מוכלת באחד מהם כי היא קשירה; $1\\in G$, לכן $H\\subseteq (0,\\infty)$. נניח בשלילה ש-$H\\neq \\set{1}$, אז יש $a\\gt 0$ ששונה מ-$1$ ב-$H$, ואז אחד מבין $a,a^{-1}$ גדולים מ-$1$. לכן אחת מבין הסדרות $(a^n),(a^{-n})$ שואפת לאינסוף, בסתירה לכך ש-$H$ קומפקטית. \nאז $f\\equiv 1$, לכן $R_g^\\ast \\omega=\\omega$ לכל $g\\in G$, כלומר $\\omega$ אינווריאנטית מימין, כנדרש. $\\square$\n\n### סעיף ב'\n**מ.ש.ל.** קיימת $n$-תבנית דיפאנציאלית אינווריאנטית משמאל.\n_הוכחה._ הטענה נובעת מהלמה הבאה:\n**למה**: נסמן ב-$\\mathcal{L}(G)\\subseteq \\Omega^n(G)$ את התת-מרחב של ה-$n$-תבניות האינווריאנטיות משמאל על $G$. ההעתקה $\\mathcal{L}(G)\\to \\Lambda^n(T_e^\\ast G)$ שנתונה ע\"י $\\omega\\mapsto \\omega|_e$ היא איזומורפיזם של מרחבים וקטוריים; בפרט $\\mathcal{L}(G)$ מרחב חד-ממדי.\n\nאכן, $\\Lambda^n(T_e^\\ast G)$ מרחב חד-ממדי, לכן מההתאמה גם $\\mathcal{L}(G)$ חד-ממדי, ובפרט קיימת תבנית אינווריאנטית משמאל (גם כזו ששונה מ-$0$). בשביל הלמה נידרש קודם לטענת עזר, שתשמש אותנו גם בסעיף הבא:\n\n**טענת עזר**: תהי $\\alpha$ $k$-תבנית גסה על $G$, כלומר לאו דווקא חלקה (ולאו דווקא תבנית דיפרנציאלית). אם $\\alpha$ אינווריאנטית משמאל, אז היא חלקה.\n_הוכחת טענת העזר._ תחילה, אם $X_1,...,X_k$ שדות וקטוריים אינווריאנטים משמאל על $G$. אז הפונקציה $f:=\\alpha(X_1,...,X_k)\\in C^\\infty(G)$ קבועה. אכן, לכל $g\\in G$ מתקיים\n$$\\begin{aligned}\nf(g)=\\alpha(X_1,...,X_k)\\big|_g&=\\alpha_g\\Big(d(L_g)_e(X_1(e)),...,d(L_g)_e(X_k(e))\\Big) \\\\\n&=(L_g^\\ast \\alpha)_e(X_1(e),...,X_k(e))=\\alpha(X_1,...,X_n)\\big|_e=f(e)\n\\end{aligned}$$\nולכן $f\\equiv f(e)$ קבועה.\nכעת, ניקח בסיס $B$ של $T_eG$, ונרחיב את איבריו לשדות וקטוריים אינווריאנטיים משמאל $X_1,...,X_n$ ב-$G$; מכיוון ש-$B$ בסיס, נקבל ש-$X_1(g),...,X_n(g)$ בסיס של $T_gG$ לכל $g$, דהיינו $(X_1,...,X_n)$ מסגרת חלקה גלובלית ב-$G$. יהיו $Y_1,...,Y_k\\in \\mathfrak{X}(G)$ שדות וקטוריים, אז $Y_i=c_i^jX_j$ עבור פונקציות חלקות $c_i^j\\in C^\\infty(G)$, ואז ממולטי-לינאריות\n$$\\alpha(Y_1,...,Y_k)=\\sum_{(i_1,...,i_k)}\\left(c_1^{i_1}c_2^{i_2}... c_{k}^{i_k}\\right)\\alpha(X_{i_1},...,X_{i_k})$$\nכשהסכימה עוברת על אוסף כל הסדרות $\\set{1,...,n}^k$. אבל כל הביטויים $\\alpha(X_{i_1},...,X_{i_k})$ קבועים מהאמור, לכן $\\alpha(Y_1,...,Y_k)$ חלקה כסכום של פונקציות חלקות. $\\square$\n\n_הוכחת הלמה._ נסמן ב-$\\eta: \\mathcal{L}(G)\\to \\Lambda^n(T_e^\\ast G)$ את ההעתקה $\\omega\\mapsto \\omega|_e$; לינאריות ברורה מההגדרה.\nנניח ש-$\\eta(\\omega)=\\omega|_e=0$, אז לכל $g\\in G$ מתקיים\n$$\\begin{aligned}\n\\omega_g(v_1,...,v_n)&=\\omega_g\\Big(d(L_g)_e\\big(d(L_{g^{-1}})_gv_1\\big),...,d(L_g)_e\\big(d(L_{g^{-1}})_gv_n\\big)\\Big) \\\\\n&=(L_g^\\ast\\omega)_e(d(L_{g^{-1}})_gv_1,...,d(L_{g^{-1}})_gv_n) \\\\\n&=\\omega_e(d(L_{g^{-1}})_gv_1,...,d(L_{g^{-1}})_gv_n)=0\n\\end{aligned}$$\nולכן $\\omega_g=0$ לכל $g$, כלומר $\\omega=0$. אם כן, $\\eta$ חח\"ע.\nלבסוף, תהי $\\beta\\in \\Lambda^n(T_e^\\ast G)$. נגדיר $\\omega_g:=L_{g^{-1}}^\\ast\\beta$; אז כמובן $\\omega_e=L_e^\\ast \\beta=\\beta$. נראה ש-$\\omega\\in \\mathcal{L}(G)$:\nמולטי-לינאריות ואנטי-סימטריות נקודתיות נובעות ישירות מההגדרה. בנוסף, באופן מפורש מההגדרה מתקיים\n$$\\omega_g(v_1,...,v_n)=\\beta\\Big(d(L_{g^{-1}})_g(v_1),...,d(L_{g^{-1}})_g(v_n)\\Big)$$\nבפרט עבור $L_h(g)=hg$ נקבל\n$$\\begin{aligned}\n(L_{h}^\\ast\\omega)_g(v_1,...,v_n)&=\\omega_{hg}(d(L_h)_gv_1,...,d(L_h)_gv_n) \\\\\n&=\\beta\\Big(d(L_{{(hg)}^{-1}})_{hg}(d(L_h)_gv_1),...,d(L_{{(hg)}^{-1}})_{hg}(d(L_h)_gv_n)\\Big) \\\\\n&\\overset{(*)}{=}\\beta(d(L_{g^{-1}})_gv_1,...,d(L_{g^{-1}})_gv_n)=\\omega_g(v_1,...,v_n)\n\\end{aligned}$$\nכשב-$(*)$ השתמשנו בזהות $L_{(hg)^{-1}}\\circ L_h=L_{g^{-1}h^{-1}}\\circ L_h=L_{g^{-1}}$ ובכלל השרשרת. לכן $\\omega$ אינווריאנטית משמאל. מטענת העזר נובע שהיא גם חלקה, לכן $\\omega\\in \\mathcal{L}(G)$ כנדרש. אז $\\eta$ היא לינארית, חח\"ע ועל, כלומר זה איזומורפיזם בין המרחבים הוקטוריים המתאימים. $\\square$\n\n### סעיף ג'\n$\\mu=\\inner{\\ }{\\ }$ מטריקה רימנית אינווריאנטית משמאל על $G$. $\\omega\\in \\Omega^n(G)$ חיובית ואינווריאנטית משמאל.\n$$\\nu_y(u,v):=\\dblinner{u,v}_y:=\\int_G \\inner{(d(R_x)_yu)}{d(R_x)_yv}_{yx}\\omega=\\int_G (R_x^\\ast\\mu)_y(u,v)$$\n**מ.ש.ל.** $\\nu$ מטריקה רימאנית בי-אינווריאנטית.\n_הוכחה._ תחילה נוכיח שהביטוי שקיבלנו הוא בי-אינווריאנטי, ואחר כך נוודא שזו אכן מטריקה רימאנית.\n- **אינווריאנטיות משמאל**: ניזכר שהעתקות הכפל משמאל ומימין מתחלפות, לכן\n$$\\begin{aligned}\n(L_z^\\ast\\nu)_y(u,v)&=\\int_G (R_x^\\ast \\mu)_{zy}(d(L_z)_yu,d(L_z)_yv) w=\\int_G L_z^\\ast(R_x^\\ast\\mu)_{y}(u,v)\\omega \\\\\n&\\overset{(1)}{=}\\int_GR_x^\\ast(L_z^\\ast \\mu)_y(u,v)\\omega\\overset{(2)}{=}\\int_G (R_x^\\ast\\mu)_y(u,v)=\\nu_y(u,v)\n\\end{aligned}$$\nכב-$(1)$ השתמשנו בהתחלפות הכפל מימין ומשמאל וב-$(2)$ השתמשנו באינווריאנטיות משמאל של $\\mu$.\n- **אינווריאנטיות מימין**: נתחיל מחישוב דומה – \n$$\\begin{aligned}\n(R_z^\\ast\\mu)_y(u,v)&=\\int_G(R_x^\\ast\\mu)_{yz}(d(R_z)_yu,d(R_z)_yv)\\omega=\\int_G R_z^\\ast(R_x^\\ast\\mu)_y(u,v)\\omega\n\\end{aligned}$$\nתנאי מספיק לשוויון בין הביטוי הזה והביטוי המקורי $\\nu_y(u,v)=\\int_G (R_x^\\ast\\mu)_y(u,v)$ הוא ש-$R_z$ דיפאומורפיזם שומר אוריינטציה (כמו שראינו בתרגול). $R_z$ דיפאומורפיזם כי $G$ חבורת לי; באשר לאוריינטציה, היא נקבעת ע\"י $\\omega$ (כי היא חיובית), לכן לכל בסיס $(b_1,...,b_n)$ של $T_yG$,\n$$\\omega_{yz}(d(R_z)_y(b_1),...,d(R_z)_y(b_n))=(R_z^\\ast\\omega)_y(b_1,...,b_n)=\\omega_y(b_1,...,b_n)$$\nכשהשוויון האחרון נובע מאינווריאנטיות משמאל. לכן $d(R_z)_y(b_1),...,d(R_z)_y(b_n)$ מכוון אמ\"מ $b_1,...,b_n$ מכוון, כלומר $R_z$ שומר אוריינטציה כנדרש.\n\nאם כן, $\\nu$ בי-אינווריאנטית. כעת נוודא שהיא מטריקה רימאנית:\n- **חלקות**: נובעת מכך ש-$\\nu$ אינווריאנטית משמאל, ולפי טענת העזר מהסעיף הקודם.\n- **סימטריה**: נובעת מהסימטריה של $\\mu$:\n$$\\nu_y(v,u)=\\int_G \\inner{(d(R_x)_yv)}{d(R_x)_yu}_{yx}\\omega=\\int_G \\inner{(d(R_x)_yu)}{d(R_x)_yv}_{yx}\\omega=\\nu_y(u,v)$$\n- **חיוביות**: נובעת מהחיוביות של $\\mu$: יהי $0\\neq u\\in T_yG$. $R_x$ דיפאומורפיזם לכל $x$, לכן $d(R_x)_yu\\neq 0$ לכל $x$, ולכן \n$$f(x)=\\inner{(d(R_x)_yu)}{d(R_x)_yu}_{yx}\\gt 0$$\nלכל $x\\in G$. $\\omega$ חיובית, לכן גם התבנית $f\\omega: x\\mapsto f(x)\\omega_x$ חיובית, ולכן מחיוביות האינטגרל\n$$\\nu_y(u,u)=\\int_Gf\\omega\\gt 0$$\nכנדרש. $\\square$\n\n\\newpage\n\n## שאלה 2\n$(M,g),(N,h)$ יריעות רימאניות ממימדים $m,n$ בהתאמה, $\\alpha: M\\to N$ אימרסיה איזומטרית. $\\tilde{M}:=\\alpha(M)$.\n$\\mathfrak{X}(\\alpha)$ – שדות וקטוריים לאורך $\\alpha$, כלומר מפות חלקות $X: M\\to TN$ כך ש-$X_q\\in T_{\\alpha(q)}N$ לכל $q\\in M$.\nלכל $X\\in \\mathfrak{X}(M)$, $\\hat{X}\\in \\mathfrak{X}(\\alpha)$ מוגדר ע\"י $\\hat{X}_q=d\\alpha_q(X_q)$.\n\n### סעיף א'\n**מ.ש.ל.** יש העתקה $C^\\infty(M)$-לינארית יחידה $P: \\mathfrak{X}(\\alpha)\\to \\mathfrak{X}(M)$ כך שלכל $X\\in \\mathfrak{X}(\\alpha), q\\in M$ מתקיים\n$$P(X)_q=P_q(X_q)$$\nכש-$P_q:=d\\alpha_{\\alpha(q)}^{-1}\\circ \\pi_{q}$ היא ההרכבה של ההטלה האורתוגונלית $\\pi_q: T_{\\alpha(q)}N\\to T_{\\alpha(q)}\\tilde{M}$ והאיזומורפיזם $d\\alpha^{-1}: T_{\\alpha(q))}\\tilde{M}\\to T_qM$.\n_הוכחה._ תחילה, $P$ בוודאי מוגדרת ביחידות - הנוסחא עבור $P_q$ קובעת אותה באופן יחיד לכל $q\\in M$.\nההעתקה\n$$d\\alpha_q: T_qM\\to T_{\\alpha(q)}\\tilde{M}\\subseteq T_{\\alpha(q)} N$$\nהיא חח\"ע לכל $q\\in M$ כי $\\alpha$ אימרסיה, לכן היא איזומורפיזם על התמונה ו-$P_q$ מוגדרת היטב. $P$ היא $C^\\infty(M)$-לינארית כי $\\pi_q,d\\alpha^{-1}_{\\alpha(q)}$ לינאריות:\n$$\\begin{aligned}\nP(fX+gY)\\big|_q&=(d\\alpha_{\\alpha(q)}^{-1}\\circ \\pi_{q})(f(q)X_q+g(q)Y_q) \\\\\n&=f(q)(d\\alpha_{\\alpha(q)}^{-1}\\circ \\pi_{q})(X_q)+g(q)d\\alpha_{\\alpha(q)}^{-1}\\circ \\pi_{q}(Y_q) \\\\\n&=fP(X)+gP(Y)\\big|_q\n\\end{aligned}$$\n$d\\alpha^{-1}: T\\tilde{M}\\to TM$ חלקה כי $d\\alpha: TM\\to T\\tilde{M}$ חלקה. באשר ל-$\\pi$, נקבע $p=\\alpha(q)\\in \\tilde{M}$. $\\alpha$ אימרסיה, לכן יש סביבה $U\\subseteq M$ שמכילה את $q$ כך ש-$\\alpha|_U: U\\to \\tilde{U}:=\\alpha(U)$ שיכון. מהאפיון של שיכון בעזרת קואורדינטות חתך (למשל משפט 5.8 ב-Lee) נסיק שיש מפת קואורדינטות $(W, x^i)$ סביב $p$ ב-$N$ כך ש-$\\tilde{W}:=\\tilde{U}\\cap W$ היא $m$-חתך, כלומר $x^i=0$ על $\\tilde{W}$ לכל $m\\lt i\\le n$. \nקואורדינטות אלה משרות מסגרת חלקה מקומית $\\partial/\\partial x^i$ ב-$W$ – נראה שמתקיים\n$$T_p\\tilde{M}=\\Span(\\partial/\\partial x^1|_p,...,\\partial/\\partial x^m|_p)$$\n\nאכן, שניהם תת-מרחבים $m$-מימדיים של $T_pN$, לכן מספיק להראות הכלה בכיוון אחד. יהי $v\\in T_{p}\\tilde{M}$, ותהי $\\gamma: (-\\eeps,\\eeps)\\to \\tilde{M}$ מסילה שמייצגת אותו. $p\\in \\tilde{W}$, ולכן בסביבה קטנה מספיק של $0$, בה\"כ בקטע $(-\\eeps,\\eeps)$ כולו, מתקיים $\\gamma(t)\\in \\tilde{W}$. אבל מהגדרת $\\tilde{W}$ מתקיים $x^i|_{\\tilde{W}}= 0$ לכל $m<i\\le n$, כלומר $x^i\\circ \\gamma\\equiv 0$ ולכן\n$$0=(x^i\\circ \\gamma)'(0)=dx^i(\\dot\\gamma(0))=dx^i(v)$$\nאם כן,\n$$v=dx^1(v)\\frac{\\partial}{\\partial x^1}+...+dx^m(v)\\frac{\\partial}{\\partial x^m}+0\\frac{\\partial}{\\partial x^{m+1}}+...+0\\frac{\\partial}{\\partial x^n}\\in \\Span\\left(\\frac{\\partial}{\\partial x^1},...,\\frac{\\partial}{\\partial x^m}\\right)$$\nכנדרש.\nכעת, נשים לב שכל הפעולות באלגוריתם גראם-שמידט הן חלקות; גם המטריקה $h$ על $N$ חלקה, ולכן אפשר להפעיל אותו על המסגרת $\\partial/\\partial x^i$ באופן נקודתי, ולקבל מסגרת חלקה אורתונורמלית $(E_1,....,E_n)$ באותה סביבה. כזכור מהגדרת האלגוריתם, מתקיים\n$$\\Span(E_1,...,E_m)\\big|_{p}=\\Span\\left(\\frac{\\partial}{\\partial x^1},...,\\frac{\\partial}{\\partial x^m}\\right)\\bigg|_{p}=T_{p}\\tilde{M}$$\nו-$\\pi_{p}$ היא בדיוק ההטלה האורתוגונלית על $T_{p}\\tilde{M}$, כלומר\n$$\\pi_{p}(v^1E_1|_p+...+v^nE_n|_p)=v^1E_1|_p+...+v^mE_n|_p$$\nובפרט היא תלויה באופן חלק במסגרת $E$, לכן $\\pi$ חלקה, ולכן גם $P_q:=d\\alpha_{\\alpha(q)}^{-1}\\circ \\pi_{\\alpha(q)}$ חלקה. $\\square$\n\n### סעיף ב'\n**מ.ש.ל.** הנוסחה הבאה מגדירה קישור על $M$:\n$$\\nabla_XY:=P\\circ \\tilde{\\nabla}_{\\tilde{X}}\\tilde{Y}\\circ \\alpha$$\nכש-$\\tilde{X},\\tilde{Y}$ הרחבות חלקות שרירותיות של $\\hat{X},\\hat{Y}$ לסביבה פתוחה של $N$, ו-$\\tilde{\\nabla}$ היא קישור LC (כלומר Levi-Civita).\n_הוכחה._ תחילה, נראה שההגדרה לא תלויה בהרחבה: בהינתן הרחבות $\\tilde{X},\\tilde{Y}$ כאלו, תהי $p=\\alpha(q)\\in \\tilde{M}$. נתבונן בזרימה של $\\tilde{X}$: זו הרחבה של $\\hat{X}$, ולכן לכל $p'=\\alpha(q')\\in \\tilde{M}$, \n$$\\tilde{X}_{p'}=\\hat{X}_{p'}=d\\alpha_{q'}(X_{q'})\\in T_{p'}\\tilde{M}$$\nבפרט, עבור $\\eeps > 0$ קטן מספיק (שאינו תלוי בהרחבה $\\tilde{X}$ אלא רק ב-$\\hat{X}$), תמונת העקום האינטגרלי של $\\tilde{X}$ שמתחיל ב-$p$ מוכלת ב-$\\tilde{M}$; נסמן אותו ב-$\\gamma: I:=(-\\eeps,\\eeps)\\to \\tilde{M}$. אז לכל $t\\in I$,\n$$\\tilde{X}_{\\gamma(t)}=\\hat{X}_{\\gamma(t)}=\\dot\\gamma (t)$$\nכעת, מהגדרת הנגזרת הקו-וואריאנטית (למשל, במשפט 11.2.3 ברשימות) מתקיים, עבור $V:=\\tilde{Y}|_{\\gamma(I)}=\\hat{Y}|_{\\gamma(I)}$,\n$$\\tilde{\\nabla}_{\\tilde{X}}\\tilde{Y}\\bigg|_{p}=\\nabla_{\\dot\\gamma(t)}\\tilde{Y}\\bigg|_p=\\frac{DV}{dt}\\bigg|_p$$\nבפרט $\\gamma(t)$ ו-$V$ שניהם תלוים רק ב-$\\hat{X},\\hat{Y}$, כלומר $\\tilde{\\nabla}_{\\tilde{X}}\\tilde{Y}|_p$ לא תלוי בהרחבות $\\tilde{X},\\tilde{Y}$. \nנראה ש-$\\nabla$ מקיימת את התכונות של קישור:\nאדיטיביות בשני הרכיבים ו-$\\RR$-לינאריות ברכיב השני מתקבלים ע\"י חישוב ישיר מההגדרה, מתכונות הקישור $\\tilde{\\nabla}$ ומהתכונה שאם $\\tilde{X},\\tilde{Y}$ הרחבות של $\\hat{X},\\hat{Y}$ אז $a\\tilde{X}+b\\tilde{Y}$ הרחבה של $a\\hat{X}+b\\hat{Y}$:\n$$\\begin{aligned}\n\\nabla_{X+Z}Y|_q&=P_q\\left(\\tilde{\\nabla}_{\\tilde{X}+\\tilde{Z}}\\tilde{Y}\\big|_{\\alpha(q)}\\right)=P_q\\left(\\tilde{\\nabla}_{\\tilde{X}}\\tilde{Y}\\big|_{\\alpha(q)}+{\\nabla}_{\\tilde{Z}}\\tilde{Y}\\big|_{\\alpha(q)}\\right)\\\\\n&= P_q\\left(\\tilde{\\nabla}_{\\tilde{X}}\\tilde{Y}\\big|_{\\alpha(q)}\\right)+P_q\\left({\\nabla}_{\\tilde{Z}}\\tilde{Y}\\big|_{\\alpha(q)}\\right)=\\nabla_XY|_q+\\nabla_ZY|_q\\\\\n\\nabla_{X}{(aY+bZ)}|_q&=P_q\\left(\\tilde{\\nabla}_{\\tilde{X}}(a\\tilde{Y}+b\\tilde{Z})\\big|_{\\alpha(q)}\\right) \\\\\n&=P_q\\left(a\\tilde{\\nabla}_{\\tilde{X}}\\tilde{Y}\\big|_{\\alpha(q)}\\right)+P_q\\left(b\\tilde{\\nabla}_{\\tilde{X}}\\tilde{Z}\\big|_{\\alpha(q)}\\right)=a\\nabla_XY|_q+b\\nabla_XZ|_q\\\\\n\\end{aligned}$$\nכעת, נקבע $p=\\alpha(q)\\in \\tilde{M},q\\in M$. יהיו $X,Y\\in \\mathfrak{X}(M)$, ו-$\\tilde{X},\\tilde{Y}$ הרחבות שרירותיות של $\\hat{X},\\hat{Y}$ לסביבה פתוחה של $\\tilde{M}$ ב-$N$. כמו מקודם, תהי $U\\subseteq M$ סביבה פתוחה של $q$ כך ש-$\\alpha|_U: U\\to \\tilde{U}$ שיכון. תהי $f\\in C^\\infty(M)$, אז אפשר להרחיב את $\\hat{f}:=(f\\circ \\alpha^{-1})|_{\\tilde{U}}$ לפונקציה $\\tilde{f}\\in C^\\infty(N)$. מתקיים $(\\widehat{fX})=f\\hat{X}$ שכן \n$$(\\widehat{fX})\\big|_q=d\\alpha_q((fX)\\big|_q)=d\\alpha_q(f(q)X_q)=f(q)d\\alpha_q(X_q)=(f\\hat{X})\\big|_q$$\nולכן $\\tilde{f}\\tilde{X}\\in \\mathfrak{X}(N)$ הרחבה של $f\\hat{X}$ מ-$\\tilde{U}$ לכל $N$. אז\n$$\\begin{aligned}\n\\nabla_{fX}Y&=P_q\\left(\\tilde{\\nabla}_{\\tilde{f}\\tilde{X}}\\tilde{Y}\\Big|_{\\alpha(q)}\\right)\\overset{(1)}{=}P_q\\left(\\tilde{f}\\tilde{\\nabla}_{\\tilde{X}}\\tilde{Y}\\Big|_{\\alpha(q)}\\right)=P_q\\left(\\tilde{f}(\\alpha(q))\\tilde{\\nabla}_{\\tilde{X}}\\tilde{Y}\\Big|_{\\alpha(q)}\\right) \\\\\n&\\overset{(2)}{=}\\tilde{f}(\\alpha(q))P_q\\left(\\tilde{\\nabla}_{\\tilde{X}}\\tilde{Y}\\Big|_{\\alpha(q)}\\right) \n\\overset{(3)}{=}f(q)\\nabla_{X}Y\\Big|_{q}\n\\end{aligned}$$\nכש-$(1)$ נובע מ-$C^{\\infty}(N)$-לינאריות של $\\tilde{\\nabla}$ ברכיב הראשון, $(2)$ מהלינאריות של $P_q$ ו-$(3)$ מהעובדה ש-$\\tilde{f}|_{\\tilde{U}}=(f\\circ \\alpha^{-1})|_{\\tilde{U}}$. לכן $\\nabla$ $C^\\infty(M)$-לינארית ברכיב הראשון.\nלבסוף, נראה ש-$\\nabla$ מקיימת את כלל לייבניץ. עם אותם סימונים כמו מקודם, נשים לב ש-\n$$\\hat{X}_{\\alpha(q)}(\\hat{f})=d\\hat{f}_{\\alpha(q)}(\\hat{X}_{\\alpha_q})=d(f\\circ \\alpha^{-1})_{\\alpha(q)}(d\\alpha_q(X_q))=df_q(X_q)=X_qf$$\nלכן\n$$\\begin{aligned}\n\\nabla_X(fY)&=P_q\\left(\\tilde{\\nabla}_{\\tilde{X}}(\\tilde{f}\\tilde{Y})\\Big|_{\\alpha(q)}\\right)\n=P_q\\left(\\tilde{X}(\\tilde{f})\\tilde{Y}\\Big|_{\\alpha(q)}+\\tilde{f}\\tilde{\\nabla}_{\\tilde{X}}\\tilde{Y}\\Big|_{\\alpha(q)}\\right) \\\\\n&\\overset{(1)}{=}P_q\\left((X_{q}f)\\hat{Y}\\Big|_{\\alpha(q)} \\right)+f\\nabla_XY\\Big|_{q} \n=(X_qf)P_q(\\hat{Y}|_{\\alpha(q)})+f\\nabla_XY\\Big|_{\\alpha(q)} \\\\\n&\\overset{(2)}{=}(X(f)Y+f\\nabla_XY)\\Big|_q\n\\end{aligned}$$\nכש-$(1)$ נובע מלינאריות $P_q$ ומהחישובים שלעיל, ו-$(2)$ מההגדרה של $P$ ושל $\\hat{Y}$. לכן $\\nabla$ מקיימת את תנאי לייבניץ, ולכן זה קישור. $\\square$\n\n### סעיף ג'\n**מ.ש.ל.** $\\nabla$ היא קישור LC על $M$.\n_הוכחה._ נוכיח ש-$\\nabla$ סימטרית וקומפטיבילית עם המטריקה הרימאנית $g=\\inner{\\ }{\\ }$ של $M$. נאמץ את סימוני הסעיף הקודם.\n**סימטריות**: מתקיים\n$$\\nabla_XY-\\nabla_YX\\big|_q=P_q\\left(\\tilde{\\nabla}_{\\tilde{X}}\\tilde{Y}-\\tilde{\\nabla}_{\\tilde{Y}}\\tilde{X}\\big|_{\\alpha(q)} \\right)=P_q\\left([\\tilde{X},\\tilde{Y}]\\big|_{\\alpha(q)}\\right)$$\nבנוסף, $\\tilde{X},\\tilde{Y}$ הם $\\alpha$-קשורים (related) ל-$X,Y$ בהתאמה, ומטבעיות סוגרי לי נסיק ש-$[\\tilde{X},\\tilde{Y}]$ הוא $\\alpha$-קשור ל-$[X,Y]$, כלומר\n$$[\\tilde{X},\\tilde{Y}]_{\\alpha(q)}=d\\alpha_q([X,Y]_q)$$\nבפרט $[\\tilde{X},\\tilde{Y}]_{\\alpha(q)}\\in T_{\\alpha(q)}\\tilde{M}$, לכן \n$$\\nabla_XY-\\nabla_YX\\big|_q=P_q\\left([\\tilde{X},\\tilde{Y}]\\big|_{\\alpha(q)}\\right)=d\\alpha^{-1}_{\\alpha(q)}\\left([\\tilde{X},\\tilde{Y}]_{\\alpha(q)}\\right)=[X,Y]_q$$\nו-$\\nabla$ סימטרית.\n**קומפטביליות**: נסמן ב-$h=\\dblinner{\\ ,\\ }$ את המטריקה על $N$. תחילה נשים לב שלכל $X,Y\\in \\mathfrak{X}(M)$,\n$$\\inner{X}{Y}\\Big|_q\\overset{(1)}{=}\\dblinner{d\\alpha_q(X_q),d\\alpha_q(Y_q)}_{\\alpha(q)}=\\dblinner{\\hat{X},\\hat{Y}}\\Big|_{\\alpha(q)}\\overset{(2)}{=}\\dblinner{\\tilde{X},\\tilde{Y}}\\Big|_{\\alpha(q)}$$\nכש-$(1)$ נובע מכך ש-$\\alpha$ איזומטריה ו-$(2)$ מכך ש-$\\tilde{X},\\tilde{Y}$ הרחבות של $\\hat{X},\\hat{Y}$ בהתאמה, והמכפלה הפנימית מוגדרת באופן נקודתי. בפרט, נרשום $f=\\inner{Y}{Z}\\in C^\\infty(M)$ עבור $Y,Z\\in \\mathfrak{X}(M)$, ו-$\\hat{f}:=\\dblinner{\\hat{Y},\\hat{Z}}$. כמו כן, ניקח הרחבות כלשהן $\\tilde{Y},\\tilde{Z}$ של $\\hat{Y},\\hat{Z}$ לסביבה פתוחה של $\\tilde{M}$, אז $\\tilde{f}=\\dblinner{\\tilde{Y},\\tilde{Z}}$ הרחבה חלקה של $\\hat{f}$ ל-$N$.\nנקבע $q\\in M$, ויהי $\\gamma: (-\\eeps,\\eeps)\\to \\tilde{M}$ עקום אינטגרלי של $\\tilde{X}$ שמתחיל ב-$\\alpha(q)$ (הטווח מוגדר היטב עבור $\\eeps$ קטן מספיק, כמו שראינו בסעיף הקודם). אז $\\tilde{f}=\\hat{f},\\tilde{X}=\\hat{X}$ על תמונת $\\gamma$, ולכן\n$$\\tilde{X}(\\tilde{f})\\big|_{\\alpha(q)}=\\frac{d}{dt}(\\tilde{f}\\circ \\gamma)(t)\\Big|_{t=0}=\\frac{d}{dt}(\\hat{f}\\circ \\gamma)(t)\\Big|_{t=0}=\\hat{X}(\\hat{f})\\Big|_{\\alpha(q)}=Xf\\Big|_q$$\nכשאת השוויון האחרון הראנו בסעיף הקודם.\nבנוסף, כמו שראינו בסעיף הקודם $\\tilde{\\nabla}_{\\tilde{X}}\\tilde{Y}\\big|_{\\alpha(q)}$ תלוי רק בהרחבות $\\hat{X},\\hat{Y}$, ובפרט $\\tilde{\\nabla}_{\\tilde{X}}\\tilde{Y}\\big|_{\\alpha(q)}\\in T_{\\alpha(q)}\\tilde{M}$; מכך נובע שההטלה האורתוגונלית על $T_{\\alpha(q)}\\tilde{M}$ לא משפיעה על $\\tilde{\\nabla}_{\\tilde{X}}\\tilde{Y}$, כלומר\n$$\\nabla_XY\\Big|_{q}=P_q\\left(\\tilde{\\nabla}_{\\tilde{X}}\\tilde{Y}\\Big|_{\\alpha(q)}\\right)=d\\alpha^{-1}_{\\alpha(q)}\\left(\\tilde{\\nabla}_{\\tilde{X}}\\tilde{Y}\\Big|_{\\alpha(q)}\\right)\\implies \\tilde{\\nabla}_{\\tilde{X}}\\tilde{Y}\\Big|_{\\alpha(q)}=d\\alpha_q\\left(\\nabla_XY\\Big|_{q}\\right)$$\nכלומר $\\tilde{\\nabla}_{\\tilde{X}}\\tilde{Y}$ היא הרחבה חלקה של $\\widehat{(\\nabla_XY)}$ ל-$N$.\nבצירוף כל הדברים, נקבל\n$$\\begin{aligned}\nX\\inner{Y}{Z}\\Big|_q&=\\tilde{X}\\dblinner{\\tilde{Y},\\tilde{Z}}\\Big|_{\\alpha(q)}\n\\overset{(1)}{=}\\dblinner{\\tilde{\\nabla}_{\\tilde{X}}\\tilde{Y},\\tilde{Z}}+\\dblinner{Y,\\tilde{\\nabla}_{\\tilde{X}}\\tilde{Z}}\\Big|_{\\alpha(q)} \\\\\n&=\\inner{\\nabla_XY}{Z}+\\inner{Y}{\\nabla_XZ}\\Big|_{q}\n\\end{aligned}$$\nכש-$(1)$ נובע מהקומפטביליות של $\\tilde{\\nabla}$ עם $\\dblinner{,}$, והשוויונות האחרים מהשיקולים שלעיל.\nאם כן, הקישור קומפטיבילי עם המטריקה, כלומר זה קישור LC כנדרש. $\\square$\n\n\\newpage\n\n## שאלה 3\n$M$ יריעה חלקה, $\\omega\\in \\Omega^1(M)$, $X,Y\\in \\mathfrak{X}(M)$.\n**מ.ש.ל.** \n$$d\\omega(X,Y)=X(\\omega(Y))-Y(\\omega(X))-\\omega([X,Y])$$\n_הוכחה._ מספיק להראות שוויון בין שני האגפים עבור קואורדינטות ספציפיות. נקבע קואורדינטות $(x^i)$ בסביבה $U$ סביב $p\\in M$, אז הן משרות מסגרת $\\partial/\\partial x^i$ וקו-מסגרת $dx^i$ באופן טבעי.\nנרשום $\\omega=\\omega_jdx^j$, אז כמו שראינו בתרגול 6,\n$$d\\omega=d(\\omega_jdx^j)=\\sum_{i\\lt j}\\left(\\frac{\\partial \\omega_j}{\\partial x^i}-\\frac{\\partial \\omega_i}{\\partial x^j} \\right)dx^i\\wedge dx^j$$\nנרשום גם $X=X^i\\partial/\\partial x^i, Y=Y^j\\partial/\\partial x^j$, אז \n$$\\begin{aligned}\nd\\omega(X,Y)&=\\left(\\sum_{i\\lt j}\\left(\\frac{\\partial \\omega_j}{\\partial x^i}-\\frac{\\partial \\omega_i}{\\partial x^j} \\right)dx^i\\wedge dx^j\\right)\\left(X^k\\frac{\\partial}{\\partial x^k}, Y^\\ell\\frac{\\partial}{\\partial x^\\ell}\\right) \\\\\n&=\\sum_{\\substack{i<j \\\\ k,\\ell}}X^kY^\\ell\\left(\\frac{\\partial \\omega_j}{\\partial x^i}-\\frac{\\partial \\omega_i}{\\partial x^j} \\right)(\\delta_{ik}\\delta_{j\\ell}-\\delta_{i\\ell}\\delta_{jk})=\\sum_{i\\lt j}\\left(X^iY^j-X^jY^\\ell\\right)\\left(\\frac{\\partial \\omega_j}{\\partial x^i}-\\frac{\\partial \\omega_i}{\\partial x^j} \\right)\n\\end{aligned}$$\nכשהשתמשנו במולטי-לינאריות ובכך ש-\n$$\\delta_{ik}\\delta_{j\\ell}-\\delta_{i\\ell}\\delta_{jk}=\\begin{cases}\n1 & i=k,j=\\ell \\\\\n-1 & i=\\ell,j=k \\\\\n0 & \\text{otherwise}\n\\end{cases}$$\nעבור האגף השני, נרשום\n$$\\omega(Y)=\\left(\\omega_jdx^j\\right)\\left(Y^i\\frac{\\partial}{\\partial x^i}\\right)=\\sum_{i,j}\\omega_jY^i\\delta_{ij}=\\sum_{j}\\omega_jY^j$$\nולכן\n$$X(\\omega(Y))=\\left(X^i\\frac{\\partial}{\\partial x^i}\\right)\\left(\\sum_{j}\\omega_jY^j\\right)=\\sum_{i,j}X^iY^j\\frac{\\partial \\omega_j}{\\partial x^i}+\\omega_jX^i\\frac{\\partial Y^j}{\\partial x^i}$$\nבאופן דומה\n$$Y(\\omega(X))=\\sum_{i,j}Y^iX^j\\frac{\\partial \\omega_j}{\\partial x^i}+\\omega_jY^i\\frac{\\partial X^j}{\\partial x^i}$$\nהביטוי עבור $[X,Y]$ בקואורדינטות הוא\n$$[X,Y]=\\sum_{i,j}\\left(X^i\\frac{\\partial Y^j}{\\partial x^i}-Y^i\\frac{\\partial X^j}{\\partial x^i}\\right)\\frac{\\partial}{\\partial x^j}$$\nלכן\n$$\\omega([X,Y])=\\left(\\omega_kdx^k\\right)\\left(\\left(X^i\\frac{\\partial Y^j}{\\partial x^i}-Y^i\\frac{\\partial X^j}{\\partial x^i}\\right)\\frac{\\partial}{\\partial x^j}\\right)=\\sum_{i,j}\\omega_jX^i\\frac{\\partial Y^j}{\\partial x^i}-\\omega_jY^i\\frac{\\partial X^j}{\\partial x^i}$$\nלבסוף, נצרף הכל ונקבל\n$$\\begin{aligned}\n&X(\\omega(Y))-Y(\\omega(X))-\\omega([X,Y]) \\\\\n&=\\sum_{i,j}\nX^iY^j\\frac{\\partial \\omega_j}{\\partial x^i}+\n\\omega_jX^i\\frac{\\partial Y^j}{\\partial x^i}-\nY^iX^j\\frac{\\partial \\omega_j}{\\partial x^i}-\n\\omega_jY^i\\frac{\\partial X^j}{\\partial x^i}-\n\\omega_jX^i\\frac{\\partial Y^j}{\\partial x^i}+\n\\omega_jY^i\\frac{\\partial X_j}{\\partial x^i} \\\\\n&=\\sum_{i,j}X^iY^j\\frac{\\partial\\omega_j}{\\partial x^i}-\\sum_{i,j}Y^iX^j\\frac{\\partial \\omega_j}{\\partial x^i}=\\sum_{i,j} \\left(X^iY^j-X^jY^i\\right)\\frac{\\partial\\omega_j}{\\partial \\omega_i} \\\\\n&=\\sum_{i\\lt j}\\left(X^iY^j-X^jY^\\ell\\right)\\left(\\frac{\\partial \\omega_j}{\\partial x^i}-\\frac{\\partial \\omega_i}{\\partial x^j} \\right) = d\\omega(X,Y)\n\\end{aligned}$$\nכנדרש. $\\square$\n\n\\newpage\n\n## שאלה 4\n### סעיף א'\n$\\alpha=\\alpha_1dx^1+\\alpha_2dx^2+\\alpha_3dx^3\\in \\Omega_1(\\RR^3)$, $F_\\alpha:=(\\alpha_1,\\alpha_2,\\alpha_3): \\RR^3\\to \\RR^3$.\n$f\\in \\Omega^0(\\RR^3)=C^\\infty(\\RR^3)$.\n**מ.ש.ל.** $F_{df}=\\nabla f$.\n_הוכחה._ $f$ חלקה ($0$-תבנית דיפרנציאלית), לכן $df$ זה הדיפרנציאל הרגיל, כלומר\n$$df=\\frac{\\partial f}{\\partial x_1}dx^1+\\frac{\\partial f}{\\partial x_2}dx^2+\\frac{\\partial f}{\\partial x_3}dx^3$$\nולכן\n$$F_{df}=\\left(\\frac{\\partial f}{\\partial x_1},\\frac{\\partial f}{\\partial x_2},\\frac{\\partial f}{\\partial x_3}\\right)=\\nabla f$$\nכנדרש. $\\square$\n\n### סעיף ב'\n$\\beta=\\beta_1dx^2\\wedge dx^3+\\beta_2 dx^3\\wedge dx^1+\\beta_3 dx^1\\wedge dx^2\\in \\Omega^2(\\RR^3)$, $F_{\\beta}:=(\\beta_1,\\beta_2,\\beta_3): \\RR^3\\to \\RR^3$\n$\\alpha=\\alpha_1dx^1+\\alpha_2dx^2+\\alpha_3dx^3\\in \\Omega_1(\\RR^3)$\n**מ.ש.ל.** $F_{d\\alpha}=\\operatorname*{curl}F_{\\alpha}$.\n_הוכחה._ מתקיים \n$$d\\alpha=d(\\alpha_1dx^1)+d(\\alpha_2dx^2)+d(\\alpha_3dx^3)=d\\alpha_1\\wedge dx^1+d\\alpha_2\\wedge dx^2+d\\alpha_3\\wedge dx^4$$\nנחשב את המחוברים:\n$$\\begin{aligned}\nd\\alpha_1\\wedge dx_1&=\\left(\\frac{\\partial\\alpha_1}{\\partial x_1}dx^1+\\frac{\\partial\\alpha_1}{\\partial x_2}dx^2+\\frac{\\partial\\alpha_1}{\\partial x_3}dx^3\\right)\\wedge dx^1 \\\\\n&=-\\frac{\\partial\\alpha_1}{\\partial x_2}dx^1\\wedge dx^2+\\frac{\\partial\\alpha_1}{\\partial x_3}dx^3\\wedge dx^1\n\\end{aligned}$$\nובאופן דומה\n$$\\begin{aligned}\n&d\\alpha_2\\wedge dx^2=\\frac{\\partial\\alpha_2}{\\partial x_1}dx^1\\wedge dx^2-\\frac{\\partial\\alpha_2}{\\partial x_3}dx^2\\wedge dx^3 \\\\\n&d\\alpha_3\\wedge dx^3=-\\frac{\\partial\\alpha_3}{\\partial x_1}dx^3\\wedge dx^1+\\frac{\\partial\\alpha_3}{\\partial x_2}dx^2\\wedge dx^3\n\\end{aligned}$$\nיחד נקבל\n$$d\\alpha=\\left(\\frac{\\partial\\alpha_3}{\\partial x_2}-\\frac{\\partial \\alpha_2}{\\partial x_3}\\right)dx^2\\wedge dx^3\n+\\left(\\frac{\\partial\\alpha_1}{\\partial x_3}-\\frac{\\partial \\alpha_3}{\\partial x_1}\\right)dx^3\\wedge dx^1\n+\\left(\\frac{\\partial\\alpha_2}{\\partial x_1}-\\frac{\\partial \\alpha_1}{\\partial x_2}\\right)dx^1\\wedge dx^2$$\nולכן\n$$F_{d\\alpha}=\\left(\\frac{\\partial\\alpha_3}{\\partial x_2}-\\frac{\\partial \\alpha_2}{\\partial x_3},\\frac{\\partial\\alpha_1}{\\partial x_3}-\\frac{\\partial \\alpha_3}{\\partial x_1},\\frac{\\partial\\alpha_2}{\\partial x_1}-\\frac{\\partial \\alpha_1}{\\partial x_2}\\right)=\\operatorname*{curl}F_\\alpha$$\nכנדרש. $\\square$\n\n### סעיף ג'\n$\\gamma=\\gamma_1dx^1\\wedge dx^2\\wedge dx^3$, $F_\\gamma=\\gamma_1: \\RR^3\\to \\RR$\n$\\beta=\\beta_1dx^2\\wedge dx^3+\\beta_2 dx^3\\wedge dx^1+\\beta_3 dx^1\\wedge dx^2$\n**מ.ש.ל.** $F_{d\\beta}=\\operatorname*{div}F_\\beta$\n_הוכחה._ נרשום\n$$d\\beta=d(\\beta_1dx^2\\wedge dx^3)+d(\\beta_2 dx^3\\wedge dx^1)+d(\\beta_3 dx^1\\wedge dx^2)$$\nנחשב את המחוברים:\n$$\\begin{aligned}\nd(\\beta_1dx^2\\wedge dx^3)&=\\left(\\frac{\\partial \\beta_1}{\\partial x_1}dx^1+\\frac{\\partial \\beta_1}{\\partial x_2}dx^2+\\frac{\\partial \\beta_1}{\\partial x_3}dx^3\\right)\\wedge dx^2\\wedge dx^3 \\\\\n&=\\frac{\\partial \\beta_1}{\\partial x_1}dx^1\\wedge dx^2\\wedge dx^3\n\\end{aligned}$$\nבאופן דומה \n$$\\begin{aligned}\n&d(\\beta_2dx^3\\wedge dx^1)=\\frac{\\partial \\beta_2}{\\partial x_1}dx^1\\wedge dx^2\\wedge dx^3 \\\\\n&d(\\beta_3dx^1\\wedge dx^2)=\\frac{\\partial \\beta_3}{\\partial x_1}dx^1\\wedge dx^2\\wedge dx^3 \\\\\n\\end{aligned}$$\nלכן\n$$d\\beta=\\left(\\frac{\\partial \\beta_1}{\\partial x_1}+\\frac{\\partial \\beta_2}{\\partial x_2}+\\frac{\\partial \\beta_3}{\\partial x_3}\\right)dx^1\\wedge dx^2\\wedge dx^3$$\nכלומר\n$$F_{d\\beta}=\\frac{\\partial \\beta_1}{\\partial x_1}+\\frac{\\partial \\beta_2}{\\partial x_2}+\\frac{\\partial \\beta_3}{\\partial x_3}=\\operatorname*{div}F_\\beta$$\nכנדרש. $\\square$\n"
}