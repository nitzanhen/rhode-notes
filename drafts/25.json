{
  "id": "25",
  "name": "",
  "body": "תהי $S$ פרקולציה אינווריאנטית על העץ ה-3-רגולרי $T$. נניח שהיא ארגודית.\nלכל זוג צמתים $x,y$ נסמן ב-$S_{x,y}$ את סכום הקשתות על המסלול היחיד בין $x,y$. נקבע גם שורש $o$, ונסמן $S_v:=S_{0,v}$.\nנגדיר\n$$\\begin{aligned}\n\\gamma&:=\\limsup_{n\\to \\infty}\\frac{1}{n}\\max_{|v|=n}S_v \\\\\n\\beta&:=\\sup_{\\zeta\\in \\partial T}\\limsup_{n\\to\\infty}\\frac{1}{n}S_{\\zeta_n} \\\\\n\\alpha&:=\\sup_{\\zeta\\in \\partial T}\\liminf_{ n\\to\\infty}\\frac{1}{n}S_{\\zeta_n}\n\\end{aligned}$$\nאז $0\\le \\alpha\\le \\beta\\le \\gamma\\le 1$. מארגודיות, שלושתם קבועים כ.ת.\n\nלכל זוג צמתים שונים $x\\neq y$, נסמן ב-$T(y;x)$ את הרכיב של $y$ בגרף $T\\setminus \\mathcal{P}$, כש-$\\mathcal{P}$ הוא המסלול (היחיד) שמחבר את $x,y$. זהו עץ בינארי ששורשו הוא $y$ והוא מכוון \"הרחק\" מ-$x$ (הגדרה אפשרי לגרף כללי יותר: \"חצי הגרף\" הנפרש ע\"י אוסף הצמתים שמרחקם מ-$x$ גדול ממש ממרחקם מ-$y$). בשל האינווריאנטיות, צמצום הפרקולציה $S$ ל-$T(y;x)$, שנסמן $S(y;x)$, מתפלג באותו אופן לכל $x\\neq y$ בגרף; יהי $S'$ תהליך על העץ הבינארי $B$ שמתפלג באותו אופן. אפשר להגדיר מושג מהירות מקביל\n$$\\gamma':=\\limsup_{n\\to\\infty}\\frac{1}{n}\\max_{|v|=n}S'_v$$\nכשהרמות מחושבות ביחס לשורש של העץ הבינארי (שנסמן גם אותו ב-$o$). גם $\\gamma'$ קבוע. **(צריך לנמק, אני חושב שנימוק מלא דורש יחסי שקילות שומרי מידה)**\nמצד שני, מכל אחד מהבנים של השורש $o$ יוצא עץ בינארי – נסמנם $B_1,B_2,B_3$, ונסמן ב-$S'_1,S'_2,S'_3$ את הצמצום של $S$ אליהם. אז $S'_1,S'_2,S'_3$ מתפלגים כמו $S'$, אבל כמובן אינם בלתי-תלויים בדרך כלל.\nמובן, מצד אחד, שהמהירות על כל אחד מהעצים $B_i$, במובן שזו הוגדרה לעיל, היא לכל היותר $\\gamma$. מצד שני, מהגדרת $\\gamma$ לכל $\\eeps>0$, יש אינסוף צמתים $v\\in T$ שמקיימים $\\frac{1}{|v|}S_v\\ge \\gamma-\\eeps$, ולכן בהכרח אינסוף מתוכם נמצאים באחד מהעצים $B_1,B_2,B_3$, לכן $\\gamma'\\ge \\gamma-\\eeps$, ויחד נקבל ש-$\\gamma'=\\gamma$.\n(מכאן גם מקבלים כבר, ע\"י שימוש בפירוק הארגודי, ש-$\\gamma'=\\gamma$ כ.ת. גם עבור פרקולציה שאינה ארגודית; כמו כן, באופן דומה מקבלים ש-$\\alpha'=\\alpha, \\beta'=\\beta$).\n\nננסה להוכיח ש-$\\alpha=\\gamma$. הטיעון שואב השראה מרעיון הוכחת המשפט הארגודי התת-אדיטיבי:\nיהי $\\eeps>0$. לכל זוג צמתים $x\\neq y$, נגדיר\n$$N(y;x):=\\inf\\set{n\\ge 1\\mid \\exists\\, z\\in T(y;x):|z|=n,S_{y,z}\\ge n(\\gamma - \\eeps)}$$\nכלומר, זהו הערך $n$ המינימלי (או $\\infty$ אם אין כזה) כך שברמה ה-$n$ של $T(y;x)$ יש צומת $z$ כך שצפיפות המסלול $y\\to z$ היא לפחות $\\gamma-\\eeps$. ב-$T$ יש אוטומורפיזם שמעתיק כל עץ בינארי על כל עץ בינארי, לכן ההתפלגות של המשתנים המקריים $N(y;x)$ לא תלויה ב-$x,y$; יהי $N$ עותק שמתפלג כמוהם.\nמהגדרת $\\gamma$, כ.ת. יש תת-סדרה $(n_k)$ של אינדקסים וסדרה $z_k\\in T(y;x)$ של צמתים כך ש-$|z_k|=n_k$ ו-\n$$\\frac{1}{n_k}S_{z_k}\\to \\gamma$$\nלכן $N(y;x)\\lt \\infty$ כ.ת., כלומר, האינפימום תמיד מתקבל. בהתאם, נגדיר את $V(y;x)$ להיות הצומת שעבורו הוא מתקבל (אם יש כמה, נבחר באקראי ביניהם).\n\nכעת, יהי $M\\gt 0$ \"גדול\". נגדיר את $V^\\ast(y;x)$ להיות $V(y;x)$ כש-$N(y;x)\\le M$, ובן אקראי של $y$ ב-$T(y;x)$ אחרת.\nיהי $v_0=o$ ו-$v_1$ בן אקראי של השורש. נגדיר סדרה באופן אינדוקטיבי ע\"י $v_{i+1}:=V^*(v_i;v_{i-1})$.\nסדרה זו מניבה ענף $\\zeta$ ותת-סדרה $(n_k)$ כך ש-$\\zeta_{n_k}=v_k$ (כלומר, $n_k=d(0,v_k)$).\nיהי $n$. \nהרישא $(\\zeta_0,\\zeta_1,...,\\zeta_n)$ של הענף $\\zeta$ מורכבת מאוסף מסלולים $v_i \\to v_{i+1}$, ועוד שארית בסוף; פרט לשארית, הרישא מורכבת ממסלולים \"טובים\" שהצפיפות שלהם היא לפחות $\\gamma-\\eeps$ (זאת כאשר $N(v_i;v_{i-1})\\le M$) ומסלולים \"רעים\" שמורכבים מקשת אחת, שהערך על הראש שלה קטן מ-$\\gamma-\\eeps$. נסמן ב-$a_n$ את סכום אורכי המסלולים הטובים, ב-$b_n$ את סכום אורכי המסלולים הרעים וב-$c_n$ את אורך השארית, אז $a_n+b_n+c_n=n$, או באופן שקול $a_n=n-b_n-c_n$. \n\nבנוסף, מתקיים $c_n\\lt M$: נסמן ב-$m$ את האינדקס $k$ המקסימלי כך ש-$n_k\\le n$. אז $c_n=n-n_m$.\nנניח בשלילה ש-$c_n\\ge M$, אז $d(o,v_m)=n_m\\le n-M$, ו-\n$$d(0,v_{m+1})=d(0,v_m)+d(v_m,v_{m+1})\\le (n-M)+M=n$$\n בסתירה למקסימליות $m$.\n\nכעת, הצפיפות בכל קטע טוב היא לפחות $\\gamma-\\eeps$, ובכל מקרה הערכים של הפרקולציה $S$ אי-שליליים, לכן\n$$\\sum_{i=1}^nS(\\zeta_i,\\zeta_{i-1})\\ge a_n(\\gamma-\\eeps)=(\\gamma-\\eeps)(n-b_n-c_n)\\gt (\\gamma-\\eeps)(n-M-b_n)$$\nולכן\n$$\\begin{aligned}\n\\alpha&\\ge \\liminf_{n\\to\\infty}\\frac{1}{n}\\sum_{i=1}^nS(\\zeta_i,\\zeta_{i-1})\\ge\\liminf_{n\\to\\infty}\\left((\\gamma-\\eeps)\\left(\\frac{n-M}{n}-\\frac{b_n}{n}\\right)\\right) \\\\\n&=(\\gamma-\\eeps)\\left(1-\\limsup_{n\\to\\infty}\\left(\\frac{b_n}{n}\\right)\\right)\n\\end{aligned}$$\nנראה מיד ש-$\\lim_{\\eeps \\to 0}\\limsup_{n}\\left(\\frac{b_n}{n}\\right)=0$; מכך נובע, בגבול $\\eeps\\to 0$, ש-$\\alpha\\ge \\gamma$, כלומר מתקיים שוויון.\n(וע\"י שימוש סטנדרטי בפירוק הארגודי נקבל שהתוצאה הזו מתקיימת לכל פרקולציה אינווריאנטית, לאו דווקא ארגודית – **לכתוב במסודר**).\n\n\n\n\n\n\n\n\n\n"
}